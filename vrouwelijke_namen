A

Abbe, Abba [Abba] ‘krachtige’, nevenvorm van Ave
Adde, Adda [Adda] ‘telg, voorouder’, eigenlijk ‘nakomende, voorgaande’, nevenvorm van Ade
Ade, Ada [Ada] samenval van twee namen: 1 ‘telg, voorouder’, eigenlijk ‘nakomende, voorgaande’ (zie de naamstam ad, oed), nevenvormen zijn Adde, Atte en Oede 2 koosvorm van namen die met Adel- beginnen
Adelburg, Alburg [Athalburg] samenstelling van adel ‘goede afkomst’ en burg ‘burcht, bescherming’, dus ‘edele burcht, beschermster van goede afkomst’
Adele, Adela [Athala] koosvorm van namen die met Adel- beginnen
Adelflaad [Athalflád] samenstelling van adel ‘goede afkomst’ en vlaad ‘schoonheid’, dus ‘(van) edele schoonheid’
Adelgard, Algard [Athalgard] samenstelling van adel ‘goede afkomst’ en gaard ‘gaard, bescherming’, dus ‘edele gaard, beschermster van goede afkomst’
Adelheid, Aleid [Athalheid] stamenstelling van adel ‘goede afkomst’ en heid ‘stand, waardigheid’, dus ‘edelheid, edele waardigheid’
Adellind, Adelind, Adellinde, Adelinde [Athallind] samenstelling van adel ‘goede afkomst’ en lind ‘zacht, zachtmoedig’, dus ‘edel-zacht, zachtmoedig door goede afkomst’
Adelmoed, Almoed [Athalmód] samenstelling van adel ‘goede afkomst’ en moed ‘geest, gemoed’, dus ‘edel gemoed’
Adelswind, Alswind, Adelswinde[Athalswind] samenstelling van adel ‘goede afkomst’ en zwind ‘sterk’, dus ‘sterk door goede afkomst’
Adelwij, Alewij [Athalwíh] samenstelling van adel ‘goede afkomst’ en wij ‘heiligdom’, dus ‘edel heiligdom’
Age, Aga [Aga] ‘felle, strijdbare’ (zie de naamstam ag, oeg), nevenvormen zijn Agge, Ake, Akke en Oege
Agge, Agga [Agga] ‘felle, strijdbare’, nevenvorm van Age
Ake, Aka [Aka] ‘felle,  strijdbare’, nevenvorm van Age
Akke, Akka [Akka] ‘felle, strijdbare’, nevenvorm van Age
Ale, Ala [Ala] samenval van twee namen: 1 ‘kind’, eigenlijk ‘jonge, groeiende’ (zie de naamstam al, oel), nevenvormen zijn Alle en Oele 2 koosvorm van namen die met Adel-/Al- beginnen
Alfgard, Elfgard [Alfgard, Elfgard] samenstelling van alf, elf ‘zeker edel wezen’ en gaard ‘gaard, bescherming’, dus ‘elvengaard, beschermend als een elf’
Alfhild, Elfhild, Alfhilde, Elfhilde [Alfhild, Elfhild] samenstelling van alf, elf ‘zeker edel wezen’ en hilde ‘strijd, krijg’, dus ‘elvenstrijd, strijdend als een elf’
Alflind, Elflind, Aflinde, Elflinde [Alflind, Elflind] samenstelling van alf, elf ‘zeker edel wezen’ en lind ‘zacht, zachtmoedig’, dus ‘elf-zacht, zachtmoedig als een elf’
Alfrade, Elfrade, Alverade, Elverade [Alfráda, Elfráda] samenstelling van alf, elf ‘zeker edel wezen’ en raad ‘raad’, dus ‘elf-raad, beraden als een elf’
Alfruin, Elfruin, Alveruin, Elveruin, Alveruine, Elveruine, Alverun, Elverun [Alfrún, Elfrún] samenstelling van alf, elf ‘zeker edel wezen’ en ruin ‘geheim’, dus ‘elvengeheim, zij die elvengeheimen kent’
Alle, Alla [Alla] ‘kind’, eigenlijk ‘jonge, groeiende’, nevenvorm van Ale
Ame, Ama [Ama] samenval van drie namen: 1 ‘onvermoeibare, volhardende’ (zie de naamstam am, oem), nevenvormen zijn Amme en Oeme 2 brabbelnaam voor verwanten, ontstaan in de kindertaal (zie de naamstam am, oem), nevenvormen zijn Amme en Oeme 3 koosvorm van namen die met Amel- beginnen
Amelberge [Amalberga] samenstelling van amel ‘onvermoeibaar’ en berge (mogelijk ‘beschermster’), dus mogelijk ‘onvermoeibare beschermster’
Ameldruid [Amalthrúth] samenstelling van amel ‘onvermoeibaar’ en druid ‘kracht’, dus ‘onvermoeibare kracht’
Amellind, Amelind, Amellinde, Amelinde [Amallind] samenstelling van amel ‘onvermoeibaar’ en lind ‘zacht, zachtmoedig’, dus ‘onvermoeibaar zachtmoedig’
Amelswind, Amelswinde [Amalswind] samenstelling van amel ‘onvermoeibaar’ en zwind ‘sterk’, dus ‘onvermoeibaar sterk’
Amme, Amma [Amma] ‘onvermoeibare, volhardende’, nevenvorm van Ame
Ane, Ana [Ana] ‘levenskrachtige, bezielde’ (zie de naamstam an, oen), nevenvormen zijn Anne en Oene
Anne, Anna [Anna] ‘levenskrachtige, bezielde’, nevenvorm van Ane
Ansgard [Ansgard] samenstelling van ans ‘godheid’ en gaard ‘gaard, bescherming’, dus ‘goden-gaard, beschermend als de goden’
Anshild, Ansild, Anshilde, Ansilde [Anshild] samenstelling van ans ‘godheid’ en hild ‘strijd, krijg’, dus ‘goden-strijd, strijdend als de goden’
Answij, Anzewij [Answíh] samenstelling van ans ‘godheid’ en wij ‘heiligdom’, dus ‘heiligdom als van de goden’
Arnhild, Arnild, Arnhilde, Arnilde [Arnhild] samenstelling van arn ‘arend’ en hild ‘strijd, krijg’, dus ‘arend-strijd, strijdend als een arend’
Aslind, Aslinde [Asklind] samenstelling van as ‘essen, speer’ en lind ‘zacht, zachtmoedig’, dus ‘speer-zacht, zachtmoedig als een speer’
Ate, Ata [Ata] samenval van drie namen: 1 ‘felle, strijdbare’ (zie de naamstam at, oet), nevenvormen zijn Atte en Oete 2 brabbelnaam voor verwanten, ontstaan in de kindertaal (zie de naamstam at, oet), nevenvormen zijn Atte en Oete 3 ‘telg, voorouder’, eigenlijk ‘nakomende, voorgaande’, nevenvorm van Ade
Atte, Atta [Atta] samenval van drie namen: 1 ‘felle, strijdbare’, nevenvorm van Ate 2 brabbelnaam voor verwanten, ontstaan in de kindertaal, nevenvorm van Ate 3 ‘telg, voorouder’, eigenlijk ‘nakomende, voorgaande’, nevenvorm van Ade
Ave, Ava [Ava] samenval van twee namen: 1 ‘krachtige’ (zie de naamstam af, oef), nevenvormen zijn Abbe, Appe en Oeve 2 koosvorm van namen die met Aver- beginnen
Aveke, Aafke [Avaka] koosvorm met het achtervoegsel -k- van Ave
Averhild, Averild, Averhilde, Averilde [Avarhild] samenstelling van aver ‘kracht’ en hilde ‘strijd, krijg’, dus ‘kracht-strijd, krachtig strijdend’
B

Babbe, Babba [Babba] brabbelnaam voor verwanten, ontstaan in de kindertaal, nevenvorm van Bave
Badde, Badda [Badda] vermoedelijk ‘felle, strijdbare’, nevenvorm van Bade
Bade, Bada [Bada] samenval van twee namen: 1 vermoedelijk ‘felle, strijdbare’ (zie de naamstam bad, boed), nevenvormen zijn Badde, Bate, Batte en Boede 2 koosvorm van namen die met Bade- beginnen
Badehild, Badehilde [Baduhild] samenstelling van baduw ‘strijd, krijg’, dus ‘krijgsstrijd, strijdbaar krijgster’
Badelog, Badeloge [Badulôg] samenstelling van baduw ‘strijd, krijg’ en loge (vermoedelijk ‘vrouw, echtgenote’, anders ‘vlam’ of ‘zuiverheid’), dus mogelijk ‘strijdbare vrouw’
Baderuin, Baderuine, Baderun [Badurún] samenstelling van baduw ‘strijd, krijg’ en ruin ‘geheim’, dus ‘krijgsgeheim, zij die krijgsgeheimen kent’
Bane, Bana [Bana] ‘glanzende, mooie’ (zie de naamstam ban, boen), nevenvormen zijn Banne en Boene
Banne, Banna [Banna] ‘glanzende, mooie’, nevenvorm van Bane
Bate, Bata [Bata] samenval van twee namen: ‘goede, uitstekende’ (zie de naamstam bat, boet), nevenvormen zijn Batte en Boete 2 vermoedelijk ‘felle, strijdbare’, nevenvorm van Bade
Batte, Batat [Batta] samenval van twee namen: 1 ‘goede, uitstekende’, nevenvorm van Bate 2 vermoedelijk ‘felle, strijdbare’, nevenvorm van Bade
Bave, Bava [Bava] brabbelnaam voor verwanten, ontstaan in de kindertaal (zie de naamstam baf, boef), nevenvormen zijn Babbe, Bappe en Boeve
Beledruid [Bilithrúth] samenstelling van beel (vermoedelijk ‘schijnend’) en druid ‘kracht’, dus mogelijk ‘schijnende kracht’
Belegard [Biligard] samenstelling van beel (vermoedelijk ‘schijnend’) en gaard ‘gaard, bescherming’, dus mogelijk ‘schijnende gaard, schijnend in haar bescherming’
Belegond, Belegonde [Biligund] samenstelling van beel (vermoedelijk ‘schijnend’) en gonde ‘strijd, krijg’, dus mogelijk ‘schijnende strijd, schijnend in de strijd’
Belehild, Belehilde [Bilihild] samenstelling van beel (vermoedelijk ‘schijnend’) en hilde ‘strijd, krijg’, dus ‘schijnende strijd, schijnend in de strijd’
Beleke [Bilika] koosvorm met het achtervoegsel -k- van namen die met Bele- beginnen
Berlind, Berlinde [Berlind] samenstelling van beer ‘beer, krijger’ en lind ‘zacht, zachtmoedig’, dus ‘beer-zacht, zachtmoedig als een berin’
Bernhild, Bernild, Bernhilde, Bernilde [Bernhild] samenstelling van bern ‘beer, krijger’ en hilde ‘strijd, krijg’, dus ‘beer-strijd, strijdend als een berin’
Berswind, Berswinde [Berswind] samenstelling van beer ‘beer, krijger’ en zwind ‘sterk’, dus ‘beresterk’
Berte, Berta, Brechte, Brechta [Bertha] ‘schitterende’ dan wel koosvorm van namen die met Bert- beginnen of met -berte eindigen
Berthild, Bertild, Berthilde, Bertilde [Berhthild] samenstelling van bert, brecht ‘schitterend’ en hilde ‘strijd, krijg’, dus ‘schitterende strijd, schitterend in de strijd’
Bertlind, Bertelind, Bertelinde [Berhtlind] samenstelling van bert, brecht ‘schitterend’ en lind ‘zacht, zachtmoedig’, dus ‘schitterend in haar zachtmoedigheid’
Bertrade [Berhtráda] samenstelling van bert, brecht ‘schitterend’ en raad ‘raad’, dus ‘schitterende raad’
Bette, Betta [Betta] koosvorm van namen die met Bert- beginnen of met -berte eindigen
Blijdhild, Blijdeld, Bijdhilde [Blíthhild] samenstelling van blijde ‘genadig’ en hilde ‘strijd, krijg’, dus ‘genadige strijd, genadig in de strijd’
Boede, Boeda [Bóda] vermoedelijk ‘felle, strijdbare’, nevenvorm van Bade
Boene, Boena [Bóna] ‘glanzende, mooie’, nevenvorm van Bane
Boete, Boeta [Bóta] ‘goede, uitstekende’, nevenvorm van Bate
Boeve, Boeva [Bóva] brabbelnaam voor verwanten, ontstaan in de kindertaal, nevenvorm van Bave
Brunhild, Brunnild, Brunhilde, Brunnilde [Brunhild] samenstelling van brunne ‘ringhemd, halsberg’ en hilde ‘strijd, krijg’, dus ‘beschermde strijd, schildmaagd’
Burgrade [Burgráda] samenstelling van burg ‘burcht, bescherming’ en raad ‘raad’, dus ‘burcht-raad, beraden in haar bescherming’
D

Dabbe, Dabba [Dabba] ‘goede, verwante’, nevenvorm van Dave
Dadde, Dadda [Dada] brabbelnaam voor verwanten, ontstaan in de kindertaal, nevenvorm van Dade
Dade, Dada [Dada] brabbelnaam voor verwanten, ontstaan in de kindertaal (zie de naamstam dad, doed), nevenvormen zijn Dadde, Date, Datte en Doede
Dagnieuw, Dagenieuw, Dagnie, Dagenie [Dagniu] samenstelling van dag ‘dag, het stralen van de dag’ en nieuw ‘nieuw, jong’, dus ‘jong als de dag’ of losser ‘stralende dochter’
Dagrade, Dagerade [Dagráda] samenstelling van dag ‘dag, het stralen van de dag’ en raad ‘raad’, dus ‘stralende raad’
Dane, Dana [Dana] vermoedelijk ‘onstuimige’, (zie de naamstam dan, doen) nevenvormen zijn Danne, Dene, Denne en Doene
Dankburg [Thankburg] samenstelling van dank ‘gedachte, geest’ en burg ‘burcht, bescherming’, dus ‘bedachtzame beschermster’ of  ‘haar geest beschermende’
Danne, Danna [Danna] vermoedelijk ‘onstuimige’, nevenvorm van Dane
Dappe, Dappa [Dappa] ‘goede, verwante’, nevenvorm van Dave
Date, Data [Data] brabbelnaam voor verwanten, ontstaan in de kindertaal, nevenvorm van Dade
Datte, Datta [Datta] brabbelnaam voor verwanten, ontstaan in de kindertaal, nevenvorm van Dade
Dave, Dava [Dava] ‘goede, verwante’, nevenvormen zijn Dabbe, Dappe en Doeve
Dene, Dena [Dena] vermoedelijk ‘onstuimige’, nevenvorm van Dane
Denne, Denna [Denna] vermoedelijk ‘onstuimige’, nevenvorm van Dane
Diedberge, Detberge [Theodberga] samenstelling van diede ‘volk’ en berge (mogelijk ‘beschermster’) dus mogelijk ‘volk-beschermster, beschermster van haar volk’
Diede, Dieda [Theoda] koosvorm van namen die met Died- beginnen
Diedele, Diele [Theodala] koosvorm met het achtervoegsel -l- van namen die met Died- beginnen
Diederieke [Theodríka] samenstelling van diede ‘volk’ en rijke ‘heerster, vrouwe’, dus ‘vrouwe van haar volk’
Diedeware [Theodwara] samenstelling van diede ‘volk’ en waar ‘gewaard, hoedend’, dus ‘volk-hoedend, haar volk hoedend’
Diedewij [Theodwíh] samenstelling van diede ‘volk’ en wij ‘heiligdom’, dus ‘volk-heiligdom,  heiligdom van haar volk’
Diedgard, Detgard [Theodgard] samenstelling van diede ‘volk’ en gaard ‘gaard, bescherming’, dus ‘volk-gaard, beschermster van haar volk’
Diedlind, Detlind, Diedelinde, Detlinde [Theodlind] samenstelling van diede ‘volk’ en lind ‘zacht, zachtmoedig’, dus ‘volk-zacht, zachtmoedig voor haar volk’
Diedswind, Detswind, Diedeswinde, Detswinde [Theodswind] samenstelling van diede ‘volk’ en zwind ‘sterk’, dus ‘volk-sterk, sterk door haar volk’
Doede, Doeda [Dóda] brabbelnaam voor verwanten, ontstaan in de kindertaal, nevenvorm van Dade
Doene, Doena [Dóna] vermoedelijk ‘onstuimige’, nevenvorm van Dane
Doeve, Doeva [Dóva] ‘goede, verwante’, nevenvorm van Dave
Druide, Druida [Thrútha] koosvorm van namen die met Druid- beginnen (of met -druid eindigen)
Druidhild, Druidehild, Druidehilde [Thrúthhild] samenstelling van druid ‘kracht’ en hild ‘strijd, krijg’, dus ‘krachtige strijd’
Druidlind, Druidelinde, Druilind [Thrúthlind] samenstelling van druid ‘kracht’ en lind ‘zacht, zachtmoedig’, dus ‘sterk en zacht’
Duive [Dúva] ‘duif’
E

Edis [Idis] ‘voorname vrouw’ en/of koosvorm van namen die met Edis- beginnen
Edisburg [Idisburg] samenstelling van edis ‘voorname vrouw’ en burg ‘burcht, bescherming’, dus ‘beschermend als een voorname vrouw’
Edisgard [Idisgard] samenstelling van edis ‘voorname vrouw’ en gaard ‘gaard, bescherming’, dus ‘beschermend als een voorname vrouw’
Eilburg, Elburg [Egilburg] samenstelling van eil ‘fel, strijdbaar’ en burg ‘burcht, bescherming’, dus ‘fel in haar bescherming’
Eile, Eila [Egila] ‘felle, strijdbare’ en/of koosvorm van namen die met Eil- beginnen
Eilswind, Elswind [Egilswind] samenstelling van eil ‘fel, strijdbaar’ en zwind ‘sterk’, dus ‘fel-sterk’
Eine, Eina [Egina] ‘felle, strijdbare’ en/of koosvorm van namen die met Ein- beginnen
Einhild, Einild, Einhilde, Einilde [Eginhild] samenstelling van ein ‘fel, strijdbaar’ en hild ‘strijd, krijg’, dus ‘felle strijd’
Eisburg [Egisburg] samenstelling van eis ‘ontzagwekkend’ en burg ‘burcht, bescherming’, dus ‘ontzagwekkend in haar bescherming’
Eize, Eiza [Egisa] ‘ontzagwekkend’ en/of koosvorm van namen die met Eis- beginnen
Emke, Emka [Emmuka] koosvorm met het achtervoegsel -k- van namen die met Ermen- beginnen
Emme, Emma [Emma] koosvorm van namen die met Ermen- beginnen
Engelburg [Engilburg] samenstelling van Engel ‘een van het Germaanse volk der Engelen’ en burg ‘burcht, bescherming’, dus ‘Engel-burcht, beschermend als een Engel’
Engeldruid [Engilthrúth] samenstelling van Engel ‘een van het Germaanse volk der Engelen’ en druid ‘kracht’, dus ‘Engel-kracht, sterk als een Engel’
Engele, Engela [Engila] ‘een van het Germaanse volk der Engelen’ (zie de naamstam Engel) en/of koosvorm van namen die met Engel- beginnen
Engelrade [Engilráda] samenstelling van Engel ‘een van het Germaanse volk der Engelen’ en raad ‘raad’, dus ‘Engel-raad, raadwetend als een Engel’
Engelswind, Engelswinde [Engilswind] samenstelling van Engel ‘ een van het Germaanse volk der Engelen’ en zwind ‘sterk’, dus ‘Engel-sterk, sterk als een Engel’
Engelware [Engilwara] samenstelling van Engel ‘een van het Germaanse volk der Engelen’ en waar ‘gewaar, hoedend’, dus ‘Engel-hoedend, hoedend als een Engel’
Erkenburg [Erkanburg] samenstelling van erkan ‘zuiver, heilig’ en burg ‘burcht, bescherming’, dus ‘zuivere bescherming’
Erkene [Erkana] ‘zuivere, heilige’ en/of koosvorm van namen die met Erken- beginnen
Erkenheid [Erkanheid] samenstelling van erken ‘zuiver, heilig’ en heid ‘stand, waardigheid’, dus ‘zuiverheid,  zuivere waardigheid’
Erkenrade [Erkanráda] samenstelling van erken ‘zuiver, heilig’ en raad ‘raad’, dus ‘zuivere raad’
Ermendruid [Ermanthrúth, Irminthrúth] samenstelling van ermen ‘groots, verheven’ en druid ‘kracht’, dus ‘grootse kracht’
Ermene, Ermena [Ermana, Irmina] ‘grootse, verhevene’ en/of koosvorm van namen die met Ermen- beginnen
Ermenflaad [Ermanflád, Irminflád] samenstelling van ermen ‘groots, verheven’ en vlaad ‘schoonheid’, dus ‘(van) grootse schoonheid’
Ermengard [Ermangard, Irmingard] samenstelling van ermen ‘groots, verheven’ en gaard ‘gaard, bescherming’, dus ‘grootse gaard, verheven beschermster’
Ermenlind, Ermelind, Ermenlinde, Ermelinde [Ermanlind, Irminlind] samenstelling van ermen ‘groots, verheven’ en lind ‘zacht, zachtmoedig’, dus ‘verheven in haar zachtmoedigheid’
Eve, Eva [Eva] koosvorm van namen die met Ever- beginnen
Evergard [Evorgard] samenstelling van ever ‘ever(zwijn), wild zwijn’ en gaard ‘gaard, bescherming’, dus ‘ever-gaard, beschermend als een ever’
Everhild, Everild, Everhilde, Everilde [Evorhild] samenstelling van ever ‘ever(zwijn, wild zwijn’ en hilde ‘strijd, krijg’, dus ‘ever-strijd, strijdend als een ever’
Everlog, Everloge [Evorlôg] samenstelling van ever ‘ever(zwijn, wild zwijn’ en loge (vermoedelijk ‘vrouw, echtgenote’, anders ‘vlam’ of ‘zuiverheid’), dus mogelijk ‘vrouw (sterk) als een ever’
F

Fagerlind, Fagerlinde [Fagarlind] samenstelling van vager ‘mooi’ en lind ‘zacht, zachtmoedig’, dus ‘mooi en zacht’
Fare, Fara [Fara] ‘telg, voorouder’, eigenlijk ‘nakomende, voorgaande’ (zie de naamstam var, voer), nevenvormen zijn Farre en Foere
Farre, Farra [Farra] ‘telg, voorouder’, eigenlijk ‘nakomende, voorgaande’, nevenvorm van Fare
Farehild, Faarhild, Farild, Farehilde [Farahild] samenstelling van vare  ‘afkomst, geslacht’ en hilde ‘strijd, krijg’, dus ‘strijdend voor verwanten’
Faste, Fasta [Fasta] ‘vaste, standvastige, trouwe’ en/of koosvorm bij namen die met Fast- beginnen
Fastrade [Fastráda] samenstelling van vast ‘vast, standvastig, trouw’ en raad ‘raad’,  dus ‘vaste raad, betrouwbare raad’
Feerle, Ferla [Ferila] verkleining van Fare
Feinhild, Feinild, Feinhilde, Feinilde [Feginhild] samenstelling van vein (vermoedelijk ‘vreugdevol’) en hilde ‘strijd, krijg’, dus ‘vreugdevolle strijd, strijdend met vreugde’
Flademelle [Fládimella] samenstelling van vlaad ‘schoonheid’ en mel (vermoedelijk ‘glanzend wit’), dus mogelijk ‘glanzend wit in haar schoonheid’; het is een van de oudste namen die in Nederland is overgeleverd, gekorven in een steen in de 1e eeuw na Christus
Foere, Foera [Fóra] ‘telg, voorouder’, eigenlijk ‘nakomende, voorgaande’, nevenvorm van Fare
Folklind, Folklinde, Volklind, Volklinde [Folklind] samenstelling van volk ‘volk’ en lind ‘zacht, zachtmoedig’, dus  ‘zachtmoedig voor haar volk’
Folkmoed, Volkmoed [Folkmód] samenstelling van volk ‘volk’ en moed ‘geest, gemoed’, dus ‘met haar volk in haar geest’
Folkswind, Folkswinde, Volkswind, Volkswinde [Folkswind] samenstelling van volk ‘volk’ en zwind ‘sterk’, dus ‘volk-sterk, sterk door haar volk’
Folkwij, Volkwij [Folkwíh] samenstelling van volk ‘volk’ en wij ‘heiligdom’, dus ‘volk-heiligdom, heiligdom van haar volk’
Franke, Franka [Franka] ‘een van het Germaanse volk der Franken’, letterlijk ‘vrije, vrijmoedige’ (zie de naamstam Frank)
Fredegond, Fredegonde [Frithugund] samenstelling van vrede ‘veiligheid, bescherming’ en gonde ‘strijd, krijg’, dus ‘beschermende strijd, strijdend voor veiligheid’
Fredelind, Fredelinde [Frithulind] samenstelling van vrede ‘veiligheid, bescherming’ en lind ‘zacht, zachtmoedig’, dus ‘beschermend-zachtmoedig’
Frederieke [Frithuríka] samenstelling van vrede ‘veiligheid, bescherming’ en rijke ‘heerster, vrouwe’, dus ‘vrouwe van de veiligheid, beschermende vrouwe’
Frederuin, Frederuine, Frederun [Frithurún] samenstelling van vrede ‘veiligheid, bescherming’ en ruin ‘geheim’, dus ‘beschermingsgeheim, zij die geheimen van bescherming kent’
Fredeswind, Fredeswinde [Frithuswind] samenstelling van vrede ‘veiligheid, bescherming’ en zwind ‘sterk’, dus ‘sterk in haar veiligstelling, bescherming’
Fredewij [Frithuwíh] samenstelling van vrede ‘veiligheid, bescherming’ en wij ‘heiligdom’, dus ‘veilig heiligdom’
Frouwe, Vrouwe [Frouwa] ‘voorname vrouw’
G

Gadde, Gadda [Gadda] ‘goede, verwante’, nevenvorm van Gade
Gade, Gada [Gada] ‘goede, verwante’ (zie de naamstam gad, goed), nevenvormen zijn Gadde, Gatte en Goede
Gale, Gala [Gala] vermoedelijk ‘glanzende’, anders ‘zingende’ (zie de naamstam gal, goel), nevenvormen zijn Galle en Goele
Galle, Galla [Galla] vermoedelijk ‘glanzende’, anders ‘zingende’, nevenvorm van Gale
Gatte, Gatta [Gatta] ‘goede, verwante’, nevenvorm van Gade
Gerberge [Gêrberga] samenstelling van geer ‘speer’ en berge (mogelijk ‘beschermster’), dus mogelijk ‘speer-beschermster’ of losser ‘strijdbare beschermster’
Gerbrun [Gêrbrun] samenstelling van geer ‘speer’ en brunne ‘ringhemd, halsberg’, dus ‘speer-bescherming’ of losser ‘strijdbare bescherming’
Gerburg [Gêrburg] samenstelling van geer ‘speer’ en burg ‘burcht, bescherming’, dus ‘speer-burcht’ of losser ‘strijdbare beschermster’
Gerdruid [Gêrthrúth] samenstelling van geer ‘speer’ en druid ‘kracht’, dus ‘speer-kracht’ of losser ‘sterk in de strijd’
Gerhild, Gerild, Gerhilde, Gerilde [Gêrhild] samenstelling van geer ‘speer’ en hilde ‘strijd, krijg’, dus ‘speer-strijd’ of losser ‘fel strijdend’
Gerlind, Gerlinde [Gêrlind] samenstelling van geer ‘speer’ en lind ‘zacht, zachtmoedig’, dus ‘speer-zacht, zachtmoedig als een speer’
Gerware, Gereware [Gêrwara] samenstelling van geer ‘speer’ en waar ‘gewaar, hoedend’, dus ‘speer-hoedend’ of losser ‘strijdbaar hoedend’
Gerwij, Gerewij [Gêrwíh] samenstelling van geer ‘speer’ en wij ‘heiligdom’, dus ‘speer-heiligdom’ of losser ‘strijdbaar heiligdom’
Geve, Geva [Geva] ‘geschenk’
Gijshild, Gijzild, Gijshilde, Gijzilde [Gísilhild] samenstelling van gijzel (‘pijl’ dan wel ‘gijzelaar, edel kind’) en hilde ‘strijd, krijg’, dus ‘pijl-strijd, vlugge strijd’ of ‘edele strijd’
Gijzelberge [Gísilberga] samenstelling van gijzel (‘pijl’ dan wel ‘gijzelaar, edel kind’) en berge (mogelijk ‘beschermster’) dus, mogelijk ‘vlugge beschermster’ of ‘edele beschermster’
Gijzele, Gijzela [Gísila] betekenis onwis: ‘pijl’ dan wel ‘gijzelaar, edel kind’, anders koosvorm van namen die met Gijzel-/Gijs- beginnen
Godelieve [Godoleova] samenstelling van god ‘godheid’ en lief ‘bemind’, dus ‘goden-bemind’
Godelind, Godelinde [Godolind] samenstelling van god ‘godheid’ en lind ‘zacht, zachtmoedig’, dus ‘goden-zacht, zachtmoedig als de goden’
Goede, Goeda [Góda] ‘goede, verwante’, nevenvorm van Gade
Goedele, Goele [ Gódila] verkleining van Goede en/of koosvorm van namen die met Goed- beginnen
Goederade [Gódráda] samenstelling van gad, goed ‘goed, verwant’ en raad ‘raad’, dus ‘goede raad’
Gonda, Gonda [Gunda] koosvorm van namen die met Gond- beginnen of met -gond eindigen
Gonderade [Gundráda] samenstelling van gonde ‘strijd, krijg’ en raad ‘raad’, dus ‘krijgsraad, raadwetend in de strijd’
Goudruin, Gouderuin, Gouderuine, Gouderun [Goldrún] samenstelling van goud ‘goud’ en ruin ‘geheim’, dus ‘gulden geheim’ of losser ‘zeer kostbaar’
Grimhild, Grimhilde [Grímhild] samenstelling van grijm ‘helm, masker, bescherming’ en hilde ‘strijd, krijg’, dus ‘helm-strijd, strijdend voor bescherming’
Grimware [Grímwara] samenstelling van grijm ‘helm, masker, bescherming’ en waar ‘gewaar, hoedend’, dus ‘helm-hoedend, gewaar in haar bescherming’
H

Habbe, Habba [Habba] ‘overwinnende, slagende’, nevenvorm van Have
Hadde, Hadda [Hadda] vermoedelijk ‘felle, strijdbare’, nevenvorm van Hade
Hade, Hada [Hada] samenval van twee namen: 1 vermoedelijk ‘felle, strijdbare’ (zie de naamstam had, hoed), nevenvormen zijn Hadde, Hate, Hatte en Hoede 2 koosvorm van namen die met Hade- beginnen
Hadeburg [Hathuburg] samenstelling van hade ‘strijd, krijg’ en burg ‘burcht, bescherming’, dus ‘krijgsburcht, strijdbare beschermster’
Hadelog, Hadeloge [Hathulôg] samenstelling van hade ‘krijg, strijd’ en loge (vermoedelijk ‘vrouw, echtgenote’, anders ‘vlam’ of ‘zuiverheid’), dus mogelijk ‘strijdbare vrouw’
Haderuin, Haderuine, Haderun [Hathurún] samenstelling van hade ‘strijd, krijg’ en ruin ‘geheim’, dus ‘krijgsgeheim, zij die krijgsgeheimen kent’
Hadewij, Hadewijg [Hathuwíh] samenstelling van hade ‘strijd, krijg’ en wij ‘heiligdom’, dus ‘krijgsheiligdom’
Hane, Hana [Hana] vermoedelijk ‘strevende, krachtige’, anders ‘zingende’ (zie de naamstam han, hoen), nevenvormen zijn Hanne en Hoene
Hanne, Hanna [Hanna] vermoedelijk ‘strevende, krachtige’, anders ‘zingende’, nevenvorm van Hane
Happe, Happa [Happa] ‘overwinnende, slagende’, nevenvorm van Have
Hasse, Hassa [Hassa] ‘glanzende, grijze, wijze’, nevenvorm van Haze
Hate, Hata [Hata] vermoedelijk ‘felle, strijdbare’, nevenvorm van Hade
Hatte, Hatta [Hatta] vermoedelijk ‘felle, strijdbare’, nevenvorm van Hade
Have, Hava [Hava] ‘overwinnende, slagende’ (zie de naamstam haf, hoef), nevenvormen zijn Habbe, Happe en Hoeve
Haze, Haza [Hasa] ‘glanzende, grijze, wijze’ (zie de naamstam has, hoes), nevenvormen zijn Hasse en Hoeze
Heile, Heila [Heila] koosvorm van namen die met Heil- beginnen
Heilewij [Heilwíh] samenstelling van heil ‘heil, heelheid, voorspoed’ en wij ‘heiligdom’, dus ‘voorspoedig heiligdom’
Heilswind, Helswind, Heilswinde, Helswinde [Heilswind] samenstelling van heil ‘heil, heelheid, voorspoed’ en zwind ‘sterk’, dus ‘heil-sterk, sterk door voorspoed’
Heilwijf [Heilwíf] samenstelling van heil ‘heil, heelheid, voorspoed’ en wijf ‘vrouw’, dus ‘heil-vrouw, voorspoedige vrouw’
Hemeldruid [Himilthrúth] samenstelling van hemel ‘hemel’ en druid ‘kracht’, dus ‘hemelse kracht’
Herlind, Herlinde [Herilind] samenstelling van heer ‘heerschare, krijger’ en lind ‘zachtmoedig’, dus ‘zachtmoedig als een heerschare’
Hilde, Hilda [Hilda] koosvorm van namen die met Hilde- beginnen of met -hild eindigen
Hildeburg, Hilburg [Hildiburg] samenstelling van hilde ‘strijd, krijg’ en burg ‘burcht, bescherming’, dus ‘krijgsburcht, strijdbare beschermster’
Hildegard, Hilgard [Hildigard] samenstelling van hilde ‘strijd, krijg’ en gaard ‘gaard, bescherming’, dus ‘krijgsgaard, strijdbare beschermster’
Hildegond, Hilgond, Hildegonde [Hildigund] samenstelling van hilde  ‘strijd, krijg’ en gonde ‘strijd, krijg’, dus ‘krijg-strijd, strijdbaar in de strijd’
Hildemoed, Hilmoed [Hildimód] samenstelling van hilde ‘strijd, krijg’ en moed ‘geest, gemoed’, dus  ‘strijd-gemoed, strijdmoedig’
Hildenieuw, Hildenie [Hildiniu] samenstelling van hilde ‘strijd, krijg’ en nieuw ‘nieuw, jong’, dus ‘strijdbaar op jonge leeftijd’ of ‘strijdbare dochter’
Hildeswind, Hilswind, Hildeswinde [Hildiswind] samenstelling van hilde ‘strijd, krijg’ en zwind ‘sterk’, dus ‘strijd-sterk, sterk in de strijd’
Hildeware [Hildiwara] samenstelling van hilde ‘strijd, krijg’ en waar ‘gewaar, hoedend’, dus ‘hoedend in de strijd, strijdbaar gewaar’
Hildewijf [Hildiwíf] samenstelling van hilde ‘strijd, krijg’ en wijf ‘vrouw’, dus ‘strijd-vrouw, krijgsvrouw’
Hoede, Hoeda [Hóda] vermoedelijk ‘felle, strijdbare’, nevenvorm van Hade
Hoene, Hoena [Hóna] vermoedelijk ‘strevende, krachtige’, anders ‘zingende’, nevenvorm van Hane
Hoeve, Hoeva [Hóva] ‘overwinnende, slagende’, nevenvorm van Have
Hoeze, Hoeza [Hósa] ‘glanzende, grijze, wijze’, nevenvorm van Haze
Houde, Houda [Holda] ‘trouwe, genegene’
Hunswind [Húnswind] samenstelling van huin (vermoedelijk ‘jonge beer’) en zwind ‘sterk’, dus ‘sterk als een jonge berin’
I

IJde, IJda [Ída] ‘vlijtige’ en/of koosvorm bij namen die met IJd-/Id-/It- beginnen, zoals IJdeburg
IJdeburg [Ídaburg] samenstelling van ijd ‘vlijtig’ en burg ‘burcht, bescherming’, dus ‘vlijtige beschermster’
IJsburg [Ísanburg] samenstelling van ijzen ‘ijzer’ en burg ‘burcht, bescherming’, dus ‘ijzerburcht, ijzeren beschermster’
IJzeke, IJske [Ísika] koosvorm met het achtervoegsel -k- van namen die met IJzen-/IJs- beginnen
IJzenberge [Ísanberga] samenstelling van ijzen ‘ijzer’ en berge (mogelijk ‘beschermster’), dus mogelijk ‘ijzeren beschermster’
IJzengard [Ísangard] samenstelling van ijzen ‘ijzer’ en gaard ‘gaard, bescherming’, dus ‘ijzergaard, ijzeren beschermster’
Imke [Immika] nevenvorm van Emke
Imme, Imma [Imma] nevenvorm van Emme
Inge, Inga [Inga] ‘een van het Germaanse volk der Ingen’ en/of koosvorm van namen die met Ing- beginnen
Ingeberte, Ingebrechte [Ingiberhta] samenstelling van Ing ‘een van het Germaanse volk der Ingen’ en bert, brecht ‘schitterend’, dus ‘schitterend onder de Ingen’
Ingeburg, Ingburg [Ingiburg] samenstelling van Ing ‘een van het Germaanse volk der Ingen’ en burg ‘burcht, bescherming’, dus ‘Ingen-burcht, beschermster der Ingen, beschermend als een Ing’
Ingehild, Inghild, Inghilde [Ingihild] samenstelling van Ing ‘een van het Germaanse volk der Ingen’ en hilde ‘strijd, krijg’, dus  ‘Ingen-strijd, strijdend voor de Ingen, strijdend als een Ing’
K

Keunegond, Keunegonde [Kunigund] samenstelling van kunne ‘goed geslacht’ en gonde ‘strijd, krijg’ dus ‘edele strijd’
Keunewij [Kuniwíh] samenstelling van kunne ‘goed geslacht’ en wij ‘heiligdom’, dus ‘edel heiligdom’
L

Landburg, Lamburg [Landburg] samenstelling van land ‘land, vaderland’ en burg ‘burcht, bescherming’, dus ‘land-burcht, beschermster van haar land’
Landerade [Landráda] samenstelling van land  ‘land, vaderland’ en raad ‘raad’, dus ‘land-raad, raadwetend voor haar land’
Liefburg, Lieveburg [Leofburg] samenstelling van lief ‘bemind’ en burg ‘burcht, bescherming’, dus ‘beminde burcht, beminde beschermster’
Liefhild, Lieveld, Liefhilde [Leofhild] samenstelling van lief ‘bemind’ en hilde ‘strijd, krijg’, dus ‘beminde strijd, bemind krijgster’
Lieve [Leova] ‘beminde’ en/of koosvorm van namen die met Lief- beginnen
Linde, Linda [Linda] ‘zachte, zachtmoedig’ en/of koosvorm van namen die met Lind- beginnen of met -lind eindigen
Luidburg, Ludburg [Liudburg] samenstelling van luide ‘volk’ en burg ‘burcht, bescherming’, dus ‘volk-burcht, beschermster van haar volk’
Luiderade, Luidrade [Liudráda] samenstelling van luide ‘volk’ en raad ‘raad’, dus ‘volk-raad, raadwetend voor haar volk’
Luidewij [Liudwíh] samenstelling van luide ‘volk’ en wij ‘heiligdom’, dus ‘volk-heiligdom, heiligdom van haar volk’
Luidgard, Ludgard [Liudgard] samenstelling van luide ‘volk’ en gaard ‘gaard, bescherming’, dus ‘volk-gaard, beschermster van haar volk’
M

Machthild, Machteld, Machtilde [Mahthild] samenstelling van macht ‘macht, vermogen’ en hilde ‘strijd, krijg’, dus ‘machtige strijd, machtig in de strijd’
Madelberte, Malberte, Madelbrechte, Malbrechte [Mathalberhta] samenstelling van mathal ‘rechtspraak’ en bert, brecht ‘schitterend’, dus ‘schitterend in de rechtspraak’
Mame, Mama [Mama] brabbelnaam voor verwanten, ontstaan in de kindertaal (zie de naamstam mam, moem), nevenvormen zijn Mamme en Moeme
Mamme, Mamma [Mamma] brabbelnaam voor verwanten, ontstaan in de kindertaal, nevenvorm van Mame
Marhild, Marild, Marhilde, Marilde [Márhild] samenstelling van maar ‘vermaard’ en hilde ‘strijd, krijg’, dus ‘vermaarde strijd, vermaard in de strijd’
Marlind, Marlinde [Márlind] samenstelling van maar ‘vermaard’ en lind ‘zacht, zachtmoedig’, dus ‘vermaard zachtmoedig’
Meine, Meina [Megina] koosvorm van namen die met Mein- beginnen
Meinewij [Meginwíh] samenstelling van mein ‘machtig’ en wij ‘heiligdom’, dus ‘machtig heiligdom’
Meinhild, Meinild, Meinhilde, Meinilde [Meginhild] samenstelling van mein ‘machtig’ en hilde ‘strijd, krijg’, dus ‘machtige strijd, machtig in de strijd’
Meinsind [Meginsind] samenstelling van mein ‘machtig’ en zind (mogelijk ‘sibbe’), dus mogelijk ‘machtige sibbe, machtig door haar afkomst’
Meinswind [Meginswind] samenstelling van mein ‘machtig’ en zwind ‘sterk’, dus ‘machtig sterk, zeer sterk’
Minne, Minna [Minna] ‘liefde’
Moeme, Moema [Móma] brabbelnaam voor verwanten, ontstaan in de kindertaal, nevenvorm van Mame
N

Nane, Nana [Nana] brabbelnaam voor verwanten, ontstaan in de kindertaal (zie de naamstam nan, noen), nevenvormen zijn Nanne en Noene
Nanne, Nanna [Nanna] brabbelnaam voor verwanten, ontstaan in de kindertaal, nevenvorm van Nane
Nerswind [Neriswind] samenstelling van neer (vermoedelijk ‘mannelijk, sterk, dapper’) en zwind ‘sterk’, dus mogelijk ‘manhaftig sterk, sterk als een man’
Noene, Noena [Nóna] brabbelnaam voor verwanten, ontstaan in de kindertaal, nevenvorm van Nane
O

Odberge [Ôdberga] samenstelling van ood ‘voorspoed’ en berge (mogelijk ‘beschermster’), dus mogelijk ‘voorspoedige beschermster’
Ode, Oda [Ôda] koosvorm van namen die met Ood-/Od- beginnen
Odgeve [Ôdgeva] samenstelling van ood ‘voorspoed’ en geve ‘geschenk’, dus ‘voorspoedig geschenk’
Oede, Oeda [Óda] ‘telg, voorouder’, eigenlijk ‘nakomende, voorgaande’, nevenvorm van Ade
Oedele, Oedela [Óthila, Óthala] koosvorm van namen die met Oel-/Ol- beginnen
Oege, Oega [Óga] ‘felle, strijdbare’, nevenvorm van Age
Oele, Oela [Óla] ‘kind’, eigenlijk ‘jonge, groeiende’, nevenvorm van Ale
Oeme, Oema [Óma] samenval van twee namen: 1 ‘onvermoeibare, volhardende’, nevenvorm van Ame 2 brabbelnaam voor verwanten, ontstaan in de kindertaal, nevenvorm van Ame
Oene, Oena [Óna] ‘levenskrachtige, bezielde’, nevenvorm van Ane
Oete, Oeta [Óta] samenval van twee namen: 1 ‘felle, strijdbare’, nevenvorm van Ate 2 brabbelnaam voor verwanten, ontstaan in de kindertaal, nevenvorm van Ate
Oeve, Oeva [Óva] ‘krachtige’, nevenvorm van Ave
Olburg [Óthilburg, Óthalburg] samenstelling van oedel, oel ‘erfgoed, vaderland’ en burg ‘burcht, bescherming’, dus ‘erfgoed-burcht, beschermster van haar erfgoed’
Olgard [Óthilgard, Óthalgard] samenstelling van oedel, oel ‘erfgoed, vaderland’ en gaard ‘gaard, bescherming’, dus ‘erfgoed-gaard, beschermster van haar erfgoed’
Olhild, Olhilde [Óthilhild, Óthalhild] samenstelling van oedel, oel ‘erfgoed, vaderland’ en hilde ‘strijd, krijg’,  dus ‘erfgoed-strijd, strijdend voor haar erfgoed, vaderland’
Oosterhild, Oosterhilde [Ôstarhild] samenstelling van ooster (vermoedelijk ‘lichtend’) en hild ‘strijd, krijg’, dus mogelijk ‘lichtende strijd’
Oosterware [Ôstarwara] samenstelling van ooster (vermoedelijk ‘lichtend’) en waar ‘gewaar, hoedend’, dus mogelijk ‘lichtend hoedend’
Oudburg, Ouburg [Aldburg] samenstelling van oud ‘oud, wijs’ en burg ‘burcht, bescherming’, dus ‘wijze beschermster’
R

Radburg, Raburg [Rádburg] samenstelling van raad ‘raad’ en burg ‘burcht, bescherming’, dus ‘beraden beschermster’
Radlind, Radelind, Radelinde [Rádlind] samenstelling van raad ‘raad’ en lind ‘zacht, zachtmoedig’, dus ‘zachtmoedig in haar raad’
Radswind, Radeswind, Radeswinde [Rádswind] samenstelling van raad ‘raad’ en zwind ‘kracht’, dus ‘krachtig in haar raad’
Ramburg [Hramburg] samenstelling van raven, ram ‘raaf’ en burg ‘burcht, bescherming’, dus ‘beschermend als een raaf’ of losser ‘wijze beschermster’
Reinburg, Remburg [Reginburg] samenstelling van rein ‘godheid’ en burg ‘burcht, bescherming’, dus ‘goden-burcht, beschermend als de goden’
Reine, Reina [Regina] koosvorm van namen die met Rein- beginnen
Reingard [Regingard] samenstelling van rein ‘godheid’ en gaard ‘gaard, bescherming’, dus ‘goden-gaard,  beschermend als de goden’
Reinhild, Reinild, Reinhilde, Reinilde [Reginhild] samenstelling van rein ‘godheid’ en hilde ‘strijd, krijg’, dus ‘goden-strijd, strijdend als de goden’
Reinlind [Reginlind] samenstelling van rein ‘godheid’ en lind ‘zacht, zachtmoedig’, dus ‘goden-zacht, zachtmoedig als de goden’
Reinske, Renske [Reginska] koosvorm van namen die met Rein- beginnen
Reinswind [Reginswind] samenstelling van rein ‘godheid’ en zwind ‘sterk’, dus ‘goden-sterk, sterk als de goden’
Rijkhild, Rikhild, Rijkild, Rijkhilde, Rijkilde [Ríkhild] samenstelling van rijk ‘heerser, heer’ en hilde ‘strijd, krijg’, dus ‘heersend in de strijd’
Rijklind, Riklind, Rijkelinde [Ríklind] samenstelling van rijk ‘heerser, heer’ en lind ‘zacht, zachtmoedig’, dus ‘heersend in haar zachtmoedigheid’
Rikgard [Ríkgard] samenstelling van rijk ‘heerser, heer’ en gaard ‘gaard, bescherming’, dus ‘heersende gaard, heersend in haar bescherming’
Riksind [Ríksind] samenstelling van rijk ‘heerser, heer’ en zind (mogelijk ‘sibbe’), dus mogelijk ‘heersende sibbe, heersend door haar sibbe’
Rikst, Rixt [Ríkiza] koosvorm met het achtervoegsel -s-/-z-/-ts- van namen die met Rijk-/Rik- beginnen
Rikswind [Ríkswind] samenstelling van rijk ‘heerser, heer’ en zwind ‘sterk’, dus ‘heersend sterk, heersend in haar kracht’
Rodgard [Hróthgard] samenstelling van roed ‘roem’ en gaard ‘gaard, bescherming’, dus ‘roem-gaard, roemrijke bescherming’
S

Saksia, Saskia [Sahsia] ‘een van het Germaanse volk der Saksen’
Sale, Sala [Sala] ‘gezonde, kloeke’ (zie de naamstam zal, zoel), nevenvormen zijn Salle, Sele, Selle en Soele
Salle, Salla [Salla] ‘gezonde, kloeke’, nevenvorm van Sale
Same, Sama [Sama] ‘aangename, goede’ (zie de naamstam zam, zoem), nevenvormen zijn Samme en Soeme
Samme, Samma [Samma] ‘aangename, goede’, nevenvorm van Same
Sane, Sana [Sana] vermoedelijk ‘vrede houdende’ (zie de naamstam zan, zoen), nevenvormen zijn Sanne en Soene
Sanne, Sanna [Sanna] vermoedelijk ‘vrede houdende’, nevenvorm van Sane
Sare, Sara, Saar [Sara] koosvorm van namen die met Sare- beginnen
Sarehild, Saarhild, Sarild, Sarehilde [Saruhild] samenstelling van zaruw ‘bewapening’ en hilde ‘strijd, krijg’, dus ‘gewapende strijd’
Sarre, Sarra, Sar [Sarra] nevenvorm van Sare
Schoneberge [Skôniberga] samenstelling van schoon ‘mooi’ en berge (vermoedelijk ‘beschermster’), dus ‘mooie beschermster’
Seelke, Selke [Selika] verkleining van Sale
Segeburg, Zegeburg [Sigiburg] samenstelling van zege ‘overwinning’ en burg ‘burcht, bescherming’, dus ‘zege-burcht, zegevierend in haar bescherming, beschermster van de zege’
Segelind, Segelinde, Zegelind, Zegelinde [Sigilind] samenstelling van zege ‘overwinning’ en lind ‘zacht, zachtmoedig’, dus ‘zege-zachtmoedig, zegevierend in haar zachtmoedigheid’
Segenieuw, Segenie, Zegenieuw, Zegenie [Siginiu] samenstelling van zege ‘overwinning’ en nieuw ‘nieuw, jong’, dus ‘zege-nieuw’ of losser ‘zegevierende dochter’
Segerade, Zegerade [Sigiráda] samenstelling van zege ‘overwinning’ en raad ‘raad’, dus ‘zege-raad, overwinnend in haar raad’
Segewij, Zegewij [Sigiwíh] samenstelling van zege ‘overwinning’ en wij ‘heiligdom’, dus ‘zege-heiligdom’
Sele, Seel [Sela] ‘gezonde, kloeke’, nevenvorm van Sale
Selle, Sella [Sella] ‘gezonde, kloeke’, nevenvorm van Sale
Soele, Soela [Sóla] ‘gezonde, kloeke’, nevenvorm van Sale
Soeme, Soema [Sóma] ‘aangename, goede’, nevenvorm van Same
Soene, Soena [Sóna] vermoedelijk ‘vrede houdende’, nevenvorm van Sane
Soete, Soeta, Zoete [Swóta] ‘zoete, lieve’
Soetwijf, Soetewijf, Zoetwijf, Zoetewijf [Swótwíf] ‘zoete vrouw, lieve vrouw’
Songard [Sóngard] samenstelling van zoen (vermoedelijk ‘verzoenend’) en gaard ‘gaard, bescherming’, dus ‘verzoenende beschermster’
Stillemoed, Stilmoed [Stillimód] samenstelling van stil ‘stil, rustig’ en moed ‘geest, gemoed’, dus ‘stil gemoed, rustige geest’
Swanburg, Zwaanburg [Swanburg] samenstelling van zwaan ‘zwaan’ en burg ‘burcht, bescherming’, dus ‘zwaan-burcht, beschermend als een zwaan’
Swane, Swana, Zwane [Swana] ‘zwaan’
Swanhild, Swanild, Swanhilde, Swanilde, Zwaanhild [Swanhild] samenstelling van zwaan ‘zwaan’ en hilde ‘strijd, krijg’, dus ‘zwaan-strijd, strijdend als een zwaan’
T

Tate, Tata [Tata] brabbelnaam voor verwanten, ontstaan in de kindertaal (zie de naamstam tat, toet), nevenvormen zijn Tatte en Toete
Tatte, Tatta [Tatta] brabbelnaam voor verwanten, ontstaan in de kindertaal, nevenvorm van Tate
Tetburg [Têtburg] samenstelling van teet ‘lief’ en burg ‘burcht, bescherming’, dus ‘lieve beschermster’
Tete, Teta [Têta] ‘lieve’ en/of koosvorm van namen die met Teet-/Tet- beginnen
Toete, Toeta [Tóta] brabbelnaam voor verwanten, ontstaan in de kindertaal, nevenvorm van Tate
W

Walburg [Walburg] samenstelling van wal (mogelijk ‘slagveld’) en burg ‘burcht, bescherming’, dus mogelijk ‘beschermster van hen op het slagveld’
Wendelburg [Wendilburg] samenstelling van wendel (vermoedelijk ‘een van het Germaanse volk der Wendels’) en burg ‘burcht, bescherming’, dus mogelijk ‘beschermend als een Wendel’
Wendele, Wendela [Wendila] vermoedelijk ‘een van het Germaanse volk der Wendels’ en/of koosvorm van namen die met Wendel- beginnen
Wijburg [Wíhburg] samenstelling van wij ‘heiligdom’ en burg ‘burcht, bescherming’, dus ‘heilige burcht, heilige bescherming’
Wijmoed [Wíhmód] samenstelling van wij ‘heiligdom’ en moed ‘geest, gemoed’, dus ‘heilig gemoed’
Wijverade [Wífráda] samenstelling van wijf ‘vrouw’ en raad ‘raad’, dus ‘vrouwelijke raad, vrouwelijk inzicht’
Wille, Willa [Willa] ‘wil’ en/of koosvorm van namen die met Wil- beginnen
Willeburg, Wilburg [Williburg] samenstelling van wil ‘wil’ en burg ‘burcht, bescherming’, dus ‘wil-burcht, wilzame bescherming’
Willeke [Willika] koosvorm met het achtervoegsel -k- van Wille en/of namen die met Wille- beginnen
Willemoed, Welmoed [Willimód] samenstelling van wil ‘wil’ en moed ‘geest, gemoed’, dus ‘wilzaam gemoed, wilskrachtige geest’
Wolfburg [Wulfburg] samenstelling van wolf ‘wolf’ en burg ‘burcht, bescherming’, dus ‘wolf-burcht, beschermend als een wolvin’
Wolfgard [Wulfgard] samenstelling van wolf ‘wolf’ en gaard ‘gaard, bescherming’, dus ‘wolf-gaard, beschermend als een wolvin’
Wolfhild, Wolfhilde [Wulfhild] samenstelling van wolf ‘wolf’ en hilde ‘strijd, krijg’, dus ‘wolf-strijd, strijdend als een wolvin’
Wolflind, Wolflinde, Wolvelinde [Wulflind] samenstelling van wolf ‘wolf’ en lind ‘zacht, zachtmoedig’, dus ‘wolf-zacht, zachtmoedig als een wolvin’
Wolfswind, Wolfswinde [Wulfswind] samenstelling van wolf ‘wolf’ en zwind ‘sterk’, dus ‘wolf-sterk, sterk als een wolvin’
