<div class="woorden" style="float:left;width:290px;margin-right:10px;">
    <h1>A</h1>
    <p><b>aal </b>[<i>alh</i>] ‘tempel, heiligdom’ – als eerste lid in enkele namen als <i>Aldraven/Aldram</i> en <i>Alwin/Alewijn</i>
    </p>
    <p><b>aard </b>[<i>ard</i>] ‘woonplaats, woning’, beantwoordend aan o.a. Oudsaksische <i>ard </i>‘woonplaats,
        woning’, waarschijnlijk niet verwant aan <i>aard</i> ‘wezen, inborst’ en stellig niet aan <i>aarde </i>‘wereldbol;
        grond’ – als eerste lid in enkele namen als <i>Ardber </i>en <i>Arderik</i></p>
    <p><b>ad, oed </b>[<i>ath, ód</i>] ‘nakomend, voorgaand (in het geslacht)’, van de Oudgermaanse wortel <i>*aþ-,
        *ad-, *ōþ-, *ōd- </i>‘komen, gaan’, vanwaar o.a. Gotisch <i>aþn </i>‘jaar’ en <i>atta </i>‘vader’, Oudnoords <i>óða </i>‘grootmoeder’
        en de naamstammen <b><i>adel</i></b> ‘(goede) afkomst’ en <b><i>oedel, oel</i></b><i> </i>‘erfgoed, vaderland’ –
        deze naamstam komt vooral zelfstandig voor, in de namen <i>Ade, Adde, Ate, Atte </i>en <i>Oede</i></p>
    <p><b>adel </b>[<i>athal</i>] ‘goede afkomst, goed geslacht’, van dezelfde wortel als de naamstam
        <b><i>ad</i></b><i>, <b>oed </b></i>(zie daar) – als eerste lid (vaak samengetrokken tot <i>Al-</i>) in namen
        als <i>Adelbert/Albert, Adelbrand/Albrand</i> en <i>Adelheid/Aleid</i></p>
    <p><b>af, oef </b>[<i>af, óf</i>] ‘inspannend, krachtig’, van de Oudgermaanse wortel <i>*af-, *ab-, *ōf-, *ōb- </i>‘inspannen,
        krachtig zijn’, vanwaar o.a. ook Nederlands <i>oefenen</i>, Gotisch <i>aba</i> ‘man’, Oudhoogduits <i>uobo </i>‘landbouwer’
        en de naamstam <b><i>aver </i></b>‘krachtig’; buiten het Germaans verwant aan o.a. Latijn <i>opus</i>
        ‘werk’<i> </i>– deze naamstam komt vooral zelfstandig voor, in de namen <i>Ave, Abbe, Appe</i> en <i>Oeve</i>
    </p>
    <p><b>ag, oeg </b>[<i>ag, óg</i>] ‘fel, strijdbaar’, van de Oudgermaanse wortel <i>*ah-, *ag-, *ōh-, *ōg-  </i>‘scherp
        zijn’, vanwaar o.a. ook de naamstammen <b><i>eg</i></b><i>, <b>ein</b> </i>en<i> <b>eil</b></i>; buiten het
        Germaans verwant aan o.a. Latijn <i>ācer </i>‘scherp’ en Grieks <i>akmē </i>‘punt, piek’ – deze naamstam komt
        vooral zelfstandig voor, in de namen <i>Age, Agge, Ake, Akke</i> en <i>Oege</i></p>
    <p><b>ak, oek </b>[<i>ak, ók</i>] ‘leidend’, van de Oudgermaanse wortel <i>*ak-, *ōk-</i> ‘leiden, voortdrijven’,
        vanwaar ook Nederlands <i>akker</i> en IJslands <i>aka </i>‘rijden’<i> </i>– deze naamstam komt vooral
        zelfstandig voor, in de namen <i>Ake, Akke </i>en <i>Oeke</i><i></i></p>
    <p><b>al, oel </b>[<i>al, ól</i>] ‘groeiend, jong’, van de Oudgermaanse wortel <i>*al-, *ōl- </i>‘groeien, voeden’,
        vanwaar ook de naamstammen <b><i>al</i></b><i>  </i>‘geheel’ en <b><i>oud</i></b><i> </i>(ouder <i>ald</i>,
        eigenlijk ‘gegroeid’) en IJslands <i>ala </i>‘baren, voeden’ – deze naamstam is moeilijk te onderscheiden van de
        volgende, maar komt zelfstandig voor in de namen <i>Ale, Alle</i> en <i>Oele</i></p>
    <p><b>al </b>[<i>al</i>] ‘al, geheel, zeer’, ook in samenstellingen als <i>almachtig </i>en <i>alwetend</i>, van
        dezelfde wortel als de naamstam <b><i>al</i></b><i>,<b> oel</b></i> (zie daar) – als eerste lid in enkele namen
        als <i>Alwijs</i></p>
    <p><b>alf, elf </b>[<i>alf, elf</i>] ‘zeker edel wezen bekend om diens schoonheid, kracht en vaardigheid in de
        kunsten’, vermoedelijk van een wortel die ‘wit’ betekent – als eerste lid in namen als <i>Alfhard/Elfhard</i>,
        <i>Alfdag/Elfdag</i> en <i>Alfruin/Elfruin</i></p>
    <p><b>am, oem </b>[<i>am, óm</i>] samenval van twee woorden: <b>1</b> ‘onvermoeibaar, volhardend’, van de
        Oudgermaanse wortel <i>*am-, *ōm- </i>‘aanhouden, doorgaan’, vanwaar ook de naamstam <b><i>amel</i></b><i> </i>‘onvermoeibaar’,
        Duits <i>emsig </i>‘nijver’ en veel namen van rivieren (zoals <i>Amer </i>en <i>Eems</i>), waarbij men denke aan
        hun onafgebroken stromen <b>2 </b>brabbelwoord voor verwanten, ontstaan in de kindertaal, vergelijk <i>amme </i>‘min,
        zoogmoeder’, Oudnoords <i>amma </i>‘grootmoeder’ – deze naamstam komt vrijwel uitsluitend zelfstandig voor, in
        de namen <i>Ame, Amme </i>en <i>Oeme</i></p>
    <p><b>amel </b>[<i>amal</i>] ‘onvermoeibaar, volhardend’, van dezelfde wortel als de naamstam <b><i>am</i></b><i>,
        <b>oem</b></i> (zie daar) – als eerste lid in namen als <i>Amelberge </i>en <i>Amelrik</i></p>
    <p><b>an, oen </b>[<i>an, ón</i>] ‘levenskrachtig, bezield’, van de Oudgermaanse wortel <i>*an-, *ōn- </i>‘ademen’,
        vanwaar ook Gotisch <i>usanan </i>‘uitademen, sterven’, Oudhoogduits <i>ano</i> ‘voorvader’ en de naamstammen
        <b><i>ande </i></b>en (waarschijnlijk) <b><i>ans</i></b> – deze naamstam komt vooral zelfstandig voor, in de
        namen <i>Ane, Anne</i> en <i>Oene</i></p>
    <p><b>ande </b>[<i>ando</i>] ‘hartstocht, toorn’, van dezelfde wortel als de naamstam <b><i>an</i></b><i>,
        <b>oen</b></i> (zie daar) – als eerste lid (meestal in de vorm <i>And-</i>) in namen als <i>Andger </i>en <i>Andolf</i>
    </p>
    <p><b>ans </b>[<i>ans</i>] ‘godheid, goddelijke macht, oergeest’, beantwoordend aan Oudnoords <i>áss</i> ‘godheid’
        (meervoud <i>æsir</i>), vermoedelijk van dezelfde wortel als de naamstam <b><i>an</i></b><i>, <b>oen</b></i>
        (zie daar) – als eerste lid in namen als <i>Ansboud, Ansgar </i>en <i>Anshild</i></p>
    <p><b>arn </b>[<i>arn</i>] ‘arend’; de <i>-d</i> in <i>arend </i>is van latere toevoeging – als eerste lid in namen
        als <i>Arnolf </i>en <i>Arnoud</i></p>
    <p><b>aruw, aar </b>[<i>aru</i>] ‘snel, gereed’, beantwoordend aan Oudsaksisch <i>aru </i>en IJslands <i>ör </i>‘levendig,
        vlug’ – als eerste lid (in de vorm <i>Are- </i>of <i>Ar-</i>) in namen als <i>Aregast</i></p>
    <p><b>as </b>[<i>ask</i>] ‘es, essenboom’, maar vooral overdrachtelijk ‘speer’, aangezien speren vaak van essenhout
        werden gemaakt; men overwege evenwel dat volgens de Oudnoordse overlevering de wereldboom <i>Yggdrasill</i> een
        es was, dus het was op zichzelf een belangrijke boom – als eerste lid in namen als <i>Asserik</i> en
        <i>Aswin</i></p>
    <p><b>at, oet </b>[<i>at, ót</i>] samenval van twee woorden: <b>1 </b>‘fel, strijdbaar’, van de Oudgermaanse wortel
        <i>*at-, *ōt- </i>‘scherp zijn’, vanwaar o.a. ook Middelnederlands <i>atel</i> ‘ontzagwekkend, gevreesd’ en
        Oudnoords <i>etja</i> ‘tot vechten aanzetten’ <b>2 </b>brabbelwoord voor verwanten, ontstaan in de kindertaal,
        vergelijk Gotisch <i>atta </i>‘vader’ en Latijn <i>atta</i> ‘vader’ – deze naamstam komt uitsluitend zelfstandig
        voor, in de namen <i>Ate, Atte </i>en <i>Oete</i></p>
    <p><b>aver </b>[<i>avar</i>] ‘sterk, krachtig’, van dezelfde wortel als de naamstam <b><i>af</i></b><i>, <b>oef</b></i>
        (zie daar) – als eerste lid in een enkele naam als <i>Averhild</i></p>
    <h1>B</h1>
    <p><b>bad, boed </b>[<i>bad, bód</i>] vermoedelijk ‘fel, strijdbaar’, en dan verwant aan Oudsaksisch
        <i>undarbadon </i>‘doen vrezen’ en de naamstam <b><i>baduw </i></b>‘strijd’, waar die moeilijk van te
        onderscheiden is – deze naamstam komt voor in de namen <i>Bade, Badde, Bate, Batte </i>en <i>Boede</i><b><i></i></b>
    </p>
    <p><b>baduw, bade </b>[<i>badu</i>] ‘strijd, krijg’, beantwoordend aan dichterlijk Oudengels <i>beadu </i>‘strijd,
        krijg’, mogelijk van dezelfde wortel als de naamstam <b><i>bad</i></b><i>, <b>boed</b></i> (zie daar) – als
        eerste lid (vrijwel altijd als <i>Bade-</i>) in namen als <i>Badelog </i>en <i>Baderik</i>, als tweede lid (als
        <i>-bad</i>) alleen in mannelijke namen, zoals <i>Hildebad</i></p>
    <p><b>baf, boef </b>[<i>baf, bóf</i>] vermoedelijk oorspronkelijk een brabbelwoord voor verwanten, ontstaan in de
        kindertaal, Oudgermaans <i>*bab-, *bōb-</i>; vergelijk Fries <i>beppe </i>‘grootmoeder’ en Engels <i>baby</i>;
        Nederlands <i>boef</i> hoort hier oorspronkelijk ook bij<i> </i>– deze naamstam komt uitsluitend zelfstandig
        voor, in de namen <i>Bave, Babbe, Bappe </i>en <i>Boeve</i></p>
    <p><b>bal, boel </b>[<i>bal, ból</i>] ‘lief, geliefd, bemind’, van de Oudgermaanse wortel <i>*bal-, *bōl-</i>,
        vanwaar ook Middelnederlands <i>boel </i>‘geliefde; verwante’ (Nederlands <i>boel</i> ‘liefje, bijzit’), en
        buiten het Germaans verwant aan Grieks <i>(e)thélō</i> en Oudkerkslavisch <i>želěti</i>, beide ‘willen,
        wensen, verlangen’ – deze naamstam komt vrijwel uitsluitend zelfstandig voor, in de namen <i>Bale, Balle</i> en
        <i>Boele</i></p>
    <p><b>ban, boen </b>[<i>ban, bón</i>] ‘glanzend, mooi’, nog in Middelnederlands <i>boen </i>‘mooi’, van de
        Oudgermaanse wortel <i>*ban-, *bōn-</i> ‘glanzen, mooi zijn’, vanwaar ook Nederlands <i>boenen</i> ‘schrobben’
        (eigenlijk ‘glanzend maken, mooi maken’) – deze naamstam komt vrijwel uitsluitend zelfstandig voor, in de namen
        <i>Bane, Banne</i> en <i>Boene</i></p>
    <p><b>band </b>[<i>band</i>] vermoedelijk ‘leider, heerser’, eigenlijk ‘binder’, vergelijk hoe in de Oudnoordse
        overlevering de goden gezamenlijk ook wel <i>bönd</i> en <i>höpt </i>werden genoemd, letterlijk ‘banden, boeien,
        kluisters’; anders wellicht ‘vaandel, veldteken’, vergelijk Gotisch <i>bandwo </i>‘teken’ – als eerste lid in
        een enkele naam als <i>Bandolf</i>, als tweede lid in een enkele mannelijke naam als <i>Segeband</i></p>
    <p><b>bant </b>[<i>bant</i>] ‘(eigen) streek, woongebied’, een woord dat ook schuilt in streeknamen als
        <i>Brabant </i>en <i>Swifterbant</i> – als eerste lid in namen als <i>Bantlef</i></p>
    <p><b>bard </b>[<i>bard</i>] mogelijk ‘schild’, overdrachtelijk uit een woord dat beantwoordt aan Oudnoords
        <i>barð</i> ‘rand’ (vergelijk de naamstam <b><i>rand</i></b>); anders misschien zoveel als ‘krijger, man’, van
        de Germaanse wortel <i>*ber-, *bar- </i>‘slaan’, net als o.a. Oudnoords <i>berja </i>‘slaan, doden’ en
        Oudfrankisch <i>baro </i>‘vrij man’ (vanwaar Frans <i>baron </i>‘edelman’); allengs verward met
        <i>bard </i><i>‘</i>baard’ – als eerste lid hoogst ongebruikelijk, als tweede lid in namen als <i>Hagebard</i>
    </p>
    <p><b>barn </b>[<i>barn</i>] ‘kind, zoon’, beantwoordend aan o.a. Fries <i>bern </i>‘kind’ en Noors <i>barn</i>
        ‘kind’, van de Germaanse wortel <i>*ber-, *bar- </i>‘dragen’, vanwaar ook <i>baren</i> en de naamstam
        <b><i>beur</i></b><i> </i>– als eerste lid niet gebruikt, als tweede lid alleen in mannelijke namen, zoals <i>Adelbarn/Albarn</i>
    </p>
    <p><b>bas, boes </b>[<i>bas, bós</i>] vermoedelijk ‘gebiedend, leider’ en eender met Oudfries <i>bas</i>
        ‘meester’, Middelnederlands <i>baes</i> ‘hoofd van het gezin’, verwant aan Middelnederlands <i>bannen</i> ‘gebieden’
        en buiten het Germaans aan o.a. Grieks <i>phēsō</i> ‘zal spreken’ – deze naamstam komt vrijwel
        uitsluitend zelfstandig voor, in de namen <i>Baze, Basse </i>en <i>Boeze</i></p>
    <p><b>bat, boet </b>[<i>bat, bót</i>] ‘goed, uitstekend’, van de Oudgermaanse wortel <i>*bat-, *bōt-</i>, vanwaar
        ook de stamnaam <i>*Batawiz</i> ‘goeden, uitstekenden’ (gelatiniseerd als <i>Batavi</i>) en Nederlands <i>baat,
            beter, best </i>en<i> boeten </i>(eigenlijk ‘goed maken’) – deze naamstam komt vooral zelfstandig voor, in
        de namen <i>Bate, Batte </i>en <i>Boete</i>, als eerste lid in namen als <i>Batwin </i>en <i>Boetolf</i></p>
    <p><b>beel </b>[<i>bili</i>] vermoedelijk ‘schijnend, glanzend licht, rechtvaardig’, van de Germaanse wortel <i>*bel-,
        *bal-, *bl- </i>‘schijnen, wit glanzen’, vanwaar o.a. ook <i>bles</i>, Duits <i>Belche </i>‘meerkoet’ en
        misschien <i>blij</i> en <i>beeld </i>‘verschijning’; het woord schuilt ook in <i>billijk </i>‘rechtvaardig’ en
        de oude samenstelling <i>belewit </i>‘mild, rechtvaardig’, dat verzelfstandigd als <i>belewitte </i>een bijnaam
        van elven was (zie <b><i>alf</i></b>) – als eerste lid (meestal als <i>Bele- </i>of <i>Bel-</i>) in namen als
        <i>Beledruid</i> en <i>Belegrim</i></p>
    <p><b>beer </b>[<i>bero</i>] ‘beer’, een oude nevenvorm van de meer gebruikte naamstam <b><i>bern</i></b> – als
        eerste lid (meestal verkort tot <i>Ber-</i>) in namen als <i>Berger </i>en <i>Berlind</i>, als tweede lid alleen
        in mannelijke namen, zoals <i>Adelber</i></p>
    <p><b>bei, boei </b>[<i>bei, boi, bói</i>] vermoedelijk ‘jong’ of oorspronkelijk een brabbelwoord voor verwanten,
        ontstaan in de kindertaal; in elk geval beantwoordend aan Engels <i>boy</i> – deze naamstam komt vooral
        zelfstandig voor, in de namen <i>Beie, Booie</i> en <i>Boeie</i></p>
    <p><b>berge </b>[<i>berga</i>] vermoedelijk ‘beschermster’, bij het werkwoord <i>bergen </i>‘in veiligheid brengen’;
        anders wellicht ‘vruchtbare vrouw’, bij het werkwoord <i>baren </i>(zie <b><i>barn</i></b>) – als eerste lid
        weinig gebruikt, als tweede lid alleen in vrouwelijke namen, zoals <i>Amelberge </i>en <i>Gerberge</i>
    </p>
    <p><b>bern </b>[<i>bern</i>] ‘beer, krijger’, een oude nevenvorm van de minder gebruikte naamstam <b><i>beer</i></b>,
        beantwoordend aan Zweeds <i>björn</i> en Noors <i>bjørn</i> – als eerste lid in namen als <i>Bernhard</i> en <i>Bernolf</i>,
        als tweede lid (vaak verkort tot <i>-ben</i>) alleen in mannelijke namen, zoals <i>Erbern/Erben</i> en <i>Gerbern/Gerben</i>
    </p>
    <p><b>bert, brecht </b>[<i>berht</i>] ‘schitterend’, beantwoordend aan Engels <i>bright</i> en IJslands
        <i>bjartur </i>– als eerste lid in namen als <i>Bertolf</i> en <i>Bertram</i>, als tweede lid zowel in
        mannelijke namen, zoals <i>Engelbert, Gijsbert </i>en <i>Halbert</i>, als vrouwelijke namen, zoals
        <i>Ingeberte </i>en <i>Madelberte</i></p>
    <p><b>beur </b>[<i>buri</i>] ‘zoon, telg’, beantwoordend aan o.a. Oudengels <i>byre </i>‘zoon, telg’, verwant aan
        <i>baren </i>en de naamstam <b><i>barn</i></b> – als tweede lid (verkort tot <i>-ber</i>) in een enkele naam als
        <i>Ardber</i><i></i></p>
    <p><b>bind </b>[<i>bind</i>] vermoedelijk ‘leider’, eigenlijk ‘binder’ (vergelijk <i>band</i>); het bestaan van deze
        naamstam is echter niet zeker – als tweede lid alleen in een enkele mannelijke naam als <i>Erbind</i></p>
    <p><b>blijde</b> [<i>blíthi</i>] ‘genadig, vriendelijk, helder, licht’, vermoedelijk van dezelfde wortel als de
        naamstam <b><i>beel</i></b> – als eerste lid in namen als <i>Blijdhild</i></p>
    <p><b>bloem </b>[<i>blómo</i>] ‘bloem, jeugd, schoonheid’, van de wortel van <i>bloeien</i> – als eerste lid in een
        enkele naam als <i>Bloemhard </i>gebruikt</p>
    <p><b>bon</b>, <b>buin</b> [<i>bun, bún</i>] ‘ontkiemd, ontstaan, verrezen, hoog’, van de
        wortel <i>*beu-, *bō-, *bū-</i> ‘ontkiemen, ontstaan, verrijzen, zijn’, vanwaar o.a. ook <i>bouwen, (ik)
            ben</i> en Engels <i>to be</i> – deze naamstam komt vooral zelfstandig voor, in de namen
        <i>Bone</i>, <i>Bonne</i> en <i>Buine</i></p>
    <p><b>bood </b>[<i>bôd</i>] ‘gebieder, leider’, van de Germaanse wortel <i>*beud-, *baud-, *bud-</i>, vanwaar ook
        <i>bieden</i> en <i>gebod</i> – als eerste lid in namen als <i>Bodwin</i>, als tweede lid (doorgaans verkort tot
        <i>-bod</i>) alleen in mannelijke namen, zoals <i>Gerbod</i> en <i>Marbod</i></p>
    <p><b>boog </b>[<i>bôg</i>] ‘ring’ (vergelijk de naamstam <i>ring</i>), van de Germaanse wortel <i>*beug-, *baug-,
        *bug-</i>, vanwaar ook <i>buigen</i> en <i>beugel </i>– als eerste lid in namen als <i>Bogolf</i></p>
    <p><b>boud </b>[<i>bald</i>] ‘boud, stoutmoedig’, hetzij van een wortel die ‘zwellen’ betekent, net als o.a.
        <i>bol </i>en <i>balg</i>, hetzij van een wortel die ‘schijnen, wit glanzen’ betekent (zie <b><i>beel</i></b>) –
        als eerste lid in namen als <i>Boudewijn</i> en <i>Bouter</i>, als tweede lid alleen in mannelijke namen, zoals
        <i>Grimboud</i> en <i>Romboud</i></p>
    <p><b>brand </b>[<i>brand</i>] ‘vlam, zwaard’, mogelijk een samensmelting van twee afzonderlijke woorden, een voor
        ‘vlam, vuur’ en een voor ‘zwaard’, of toch oorspronkelijk een enkel woord; de voorstelling van zwaard als vlam
        of schijnsel vinden wij ook in o.a. dichterlijk Oudengels <i>beaduléoma </i>‘strijdschijnsel’; in de betekenis
        ‘zwaard’ schuilt het woord ook nog in de samenstelling <i>brandschoon</i> – als eerste lid in namen als <i>Brandolf</i>,
        als tweede lid alleen in mannelijke namen, zoals <i>Erkenbrand, Gerbrand </i>en <i>IJsbrand</i></p>
    <p><b>brord </b>[<i>brord</i>] ‘punt, speerpunt’ – als eerste lid weinig gebruikt, als tweede lid alleen in
        mannelijke namen, zoals <i>Willebrord</i></p>
    <p><b>bruin </b>[<i>brún</i>] ‘glanzend’, waarbij men bedenke hoe bij uitstek de bruine vacht van wilde dieren kan
        glanzen; al vroeg trad verwarring op met de naamstam <b><i>brunne, beurne</i></b><i> </i>‘ringhemd, halsberg’ –
        als eerste lid (voor medeklinkers verkort tot <i>Brun-</i>) in namen als <i>Bruining, Brunger</i> en
        <i>Brunsten</i></p>
    <p><b>brunne, beurne </b>[<i>brunna</i>] ‘ringhemd, halsberg’, overdrachtelijk ‘bescherming’; al vroeg trad
        verwarring op met de naamstam <b><i>bruin</i></b><i> </i>‘glanzend’; vergelijk voor het vormverschil dat tussen
        <i>bron </i>en <i>born</i>, beide ‘wel, stroom’ – als eerste lid in namen als <i>Brunhild</i>, als tweede lid
        alleen in vrouwelijke namen, zoals <i>Gerbrun</i></p>
    <p><b>burg </b>[<i>burg</i>] ‘burcht, bescherming’, mogelijk van dezelfde wortel als <i>bergen </i>‘in veiligheid
        brengen’ – als eerste lid in namen als <i>Burghard </i>en <i>Burgraad</i>, als tweede lid alleen in vrouwelijke
        namen, zoals <i>Hildeburg </i>en <i>Walburg</i></p>
    <h1>D</h1>
    <p><b>dad, doed </b>[<i>dad, dód</i>] vermoedelijk oorspronkelijk een brabbelwoord voor verwanten, ontstaan in de
        kindertaal; vergelijk Engels <i>dad, daddy</i> – deze naamstam komt vrijwel uitsluitend zelfstandig voor, in de
        namen <i>Dade, Dadde, Date, Datte</i> en <i>Doede</i></p>
    <p><b>daf, doef </b>[<i>daf, dóf</i>] ‘goed, geschikt’, van de Oudgermaanse wortel <i>*dab-, *dōb-</i> ‘passen,
        schikken’, vanwaar o.a. ook Nederlands <i>deftig</i> – deze naamstam komt uitsluitend zelfstandig voor, in de
        namen <i>Dave, Dabbe, Dappe </i>en <i>Doeve</i></p>
    <p><b>dag </b>[<i>dag</i>] ‘dag’, overdrachtelijk ‘licht, stralendheid’ – als eerste lid in namen als
        <i>Dagbert </i>en <i>Dagolf</i>, als tweede lid alleen in mannelijke namen, zoals <i>Alfdag</i> en
        <i>Everdag</i></p>
    <p><b>dan, den, doen </b>[<i>dan, deni, dón</i>] vermoedelijk ‘onstuimig’, van een Oudgermaanse wortel <i>*dan-,
        *dōn- </i>‘voortgaan, stromen’, vanwaar ook de stamnaam <i>*</i><i>Danīz </i>(Nederlands <i>Denen</i>) en
        buiten het Germaanse verscheidene riviernamen, zoals de <i>Donau</i> – deze naamstam komt vooral zelfstandig
        voor, in de namen <i>Dane, Danne, Dene, Denne </i>en <i>Doene</i></p>
    <p><b>dank </b>[<i>thank</i>] ‘gedachten, geest’, hetzelfde woord als <i>dank </i>‘erkentelijkheid’, verwant aan <i>denken</i>
        – als eerste lid in namen als <i>Dankmar</i> en <i>Dankraad</i></p>
    <p><b>degen, dein </b>[<i>thegan</i>] ‘dappere krijger’ – als eerste lid in namen als <i>Degenhard</i>, als tweede
        lid alleen in mannelijke namen, zoals <i>Ermendein</i></p>
    <p><b>die </b>[<i>theo</i>] ‘dienaar, krijger’, waarbij men bedenke hoe jonge krijgers hun heer dienden (vergelijk
        <b><i>schalk</i></b>); verwant aan <i>dienen </i>en <i>deerne</i> (eigenlijk ‘dienstmeid’) – als eerste lid in
        namen als <i>Diemoed</i>, als tweede lid alleen in mannelijke namen, zoals <i>Fanedie </i>en <i>Hamedie</i></p>
    <p><b>diede </b>[<i>theoda</i>] ‘(eigen) volk’, vanwaar is afgeleid <i>Duits </i>en diens Vlaamse nevenvorm
        <i>Diets</i> – als eerste lid (voor medeklinkers vaak verkort tot <i>Det-</i>) in namen als <i>Diederik,
            Diedlef/Detlef </i>en <i>Diedmar/Detmar</i></p>
    <p><b>ding </b>[<i>thing</i>] ‘rechtspraak, rechtsvergadering, rechtzaak’, hetzelfde woord als <i>ding </i>‘voorwerp,
        zaak’, verwant aan <i>geding</i> en <i>(mede)dingen</i> – als eerste lid in  namen als <i>Dingolf</i></p>
    <p><b>doem </b>[<i>dóm</i>] ‘oordeel, gezag’, van de Germaanse wortel <i>*dō-, *dē- </i>‘plaatsen, schikken’,
        vanwaar ook <i>doen</i> en <i>(onder)daan</i>; ook verworden tot het achtervoegsel <i>-dom</i>, zoals in <i>hertogdom</i>,
        dat dus eigenlijk ‘gezag van de hertog’ betekent – als eerste lid in namen als <i>Doemolf</i>, als tweede lid
        alleen in mannelijke namen, zoals <i>Ouddoem</i></p>
    <p><b>don </b>[<i>dun</i>] ‘donker’, beantwoordend aan Engels <i>dun</i> ‘bruin-donkergrijs’; doch wellicht betekent
        het net als de naamstam <b><i>bruin</i></b><i> </i>eerder ‘glanzend’; zie bijvoorbeeld de Oudengelse naam <i>Dunstán</i>,
        die wel te duiden is als ‘glanzende steen’ en dus ‘edelsteen’ (en vergelijk deze vervolgens weer met de
        Nederlandse naam <i>Brunsten</i>) – als eerste lid in namen als <i>Donder </i>en <i>Dunning</i></p>
    <p><b>door </b>[<i>thor</i>] ‘wagend, vermetel’ dan wel ‘held’, verwant aan Oudnoords <i>þora </i>‘wagen’ en
        misschien Oudengels <i>þyrs </i>‘reus’, doch niet aan de Oudnoordse godennaam <i>Þórr </i>(die weer aan
        Nederlands <i>Donder</i> beantwoordt) – als eerste lid in enkele namen als <i>Dorbert</i></p>
    <p><b>dras </b>[<i>thras</i>] ‘snel, strijdbaar’, vermoedelijk van een wortel die ‘verschrikken’ en bij uitbreiding
        ‘zwaar ademen, snuiven’ betekent, vanwaar ook Oudnederlands <i>thrásilo </i>‘stier’ – als eerste lid in namen
        als <i>Drasmond</i>, als tweede lid niet gebruikt</p>
    <p><b>drucht </b>[<i>druht</i>] ‘leger, gevolg’, vanwaar ook Middelnederlands <i>drochtijn </i>‘legerhoofd,
        heervorst’; ook schuilend in de sterk verbasterende samenstelling <i>drost </i>(voorheen <i>druhti-seto </i>‘leger-gezetene’)
        – als eerste lid in namen als <i>Druchtman</i></p>
    <p><b>druid </b>[<i>thrúth</i>] ‘kracht, sterkte’, van een wortel die ‘groeien, gedijen’ betekent, vanwaar o.a.
        Oudhoogduits <i>drouwen </i>en Oudnoords <i>þróast</i>, beide ‘gedijen’; al vroeg verward met het niet verwante
        <i>druid </i>‘vriend, vriendin’ (vergelijk Duits <i>traut </i>‘geliefd, dierbaar’) – als eerste lid in namen als
        <i>Drudwin</i>, als tweede lid alleen in vrouwelijke namen, zoals <i>Ameldruid </i>en <i>Gerdruid</i></p>
    <p><b>duur </b>[<i>diuri</i>] ‘dierbaar, kostbaar, bemind’, naast de Vlaamse vorm <i>dier</i> (vandaar
        <i>dierbaar</i>), beantwoordend aan Engels <i>dear</i> – als eerste lid in namen als <i>During </i>en
        <i>Durolf</i></p>
    <h1>E</h1>
    <p><b>ee </b>[<i>êo</i>] ‘wet, gewoonte, zede’, oorspronkelijk een en hetzelfde woord als <i>eeuw</i>, waarbij men
        denke aan een eeuwige rechtelijke orde; ook in o.a. <i>echt </i>‘werkelijk; huwelijk’ (ouder <i>ee-hacht </i>‘wet-behorend’)
        en <i>eega </i>‘echtgenoot’ (eigenlijk <i> ee-gade </i>‘wettelijk verenigde’) – als eerste lid in namen als
        <i>Emond </i>en <i>Ewoud</i></p>
    <p><b>eed </b>[<i>êd</i>] vermoedelijk ‘vuur’, beantwoordend aan Oudsaksisch <i>êd</i> en Oudengels <i>ád</i>, beide
        ‘brandstapel’; niet te verwarren met <i>Eed-/Ed-</i> in van oorsprong Engelse namen als <i>Eduard </i>en <i>Edwin</i>,
        welke de Engelse vorm is van de naamstam <b><i>ood</i></b> – als eerste lid (voor medeklinkers verkort tot <i>Ed-</i>)
        in enkele namen als <i>Edbert </i>en <i>Edolf</i></p>
    <p><b>eer </b>[<i>êr</i>] ‘eer, waardigheid’ – als eerste lid (meestal verkort tot <i>Er-</i>) in namen als <i>Erbern/Erben </i>en
        <i>Erwin/Erewijn</i></p>
    <p><b>eer </b>[<i>eri</i>] vermoedelijk ‘edel, voornaam’, buiten het Germaans verwant aan o.a. Sanskriet
        <i>aryá- </i>‘minzaam; goed; heer’ – als eerste lid (wel verkort tot <i>Er-</i>) in enkele namen als
        <i>Erbind </i>en <i>Erwist</i></p>
    <p><b>eg </b>[<i>egga</i>] ‘zwaard’, eigenlijk ‘scherp van het zwaard, scherpe rand’, beantwoordend aan Engels <i>edge </i>‘rand’,
        van dezelfde wortel als de naamstam <b><i>ag</i></b><i>, <b>oeg</b></i> (zie daar) – als eerste lid (meestal
        verkort tot <i>Eg-</i>) in namen als <i>Egbert</i></p>
    <p><b>eil </b>[<i>egil</i>] ‘fel, strijdbaar’, van dezelfde wortel als de naamstam <b><i>ag</i></b><i>,
        <b>oeg</b></i> (zie daar) – als eerste lid in namen als <i>Eilhard </i>en <i>Eilmond</i></p>
    <p><b>ein </b>[<i>egin</i>] ‘fel, strijdbaar’, van dezelfde wortel als de naamstam <b><i>ag</i></b><i>,
        <b>oeg</b></i> (zie daar) – als eerste lid in namen als <i>Einbert </i>en <i>Einhard</i></p>
    <p><b>eis </b>[<i>egis</i>] ‘ontzagwekkend’, verwant aan <i>ijzen </i>‘beven van angst’ (voorheen gespeld als <i>eisen </i>en
        niet verwant aan <i>ijs</i>) – als eerste lid in namen als <i>Eisburg, Eisger </i>en <i>Eizolf</i></p>
    <p><b>el </b>[<i>eli-</i>] vermoedelijk hetzelfde woord als <i>el </i>‘ander, vreemd’, dat ook schuilt in
        <i>elders </i>en <i>ellende</i>, en buiten het Germaans beantwoordt aan Latijn <i>alius</i> ‘ander’ – als eerste
        lid in namen als <i>Elegast</i></p>
    <p><b>ellen </b>[<i>ellan</i>] ‘moed, ijver, volharding’, mogelijk verwant aan de riviernaam <i>Elbe </i>– als
        eerste lid in namen als <i>Ellenhard</i></p>
    <p><b>Engel </b>[<i>Engil</i>] ‘een van de Germaanse stam der Engelen’; de Engelen woonden in wat nu het het
        Deens-Duitse grensgebied is voordat zij samen met groepen Saksen in groten getale westwaarts trokken,
        waarschijnlijk ook door de Lage Landen (alwaar een deel achterbleef), en uiteindelijk in Brittannië koninkrijken
        stichtten (vandaar de benamingen <i>Engeland</i> en <i>Engels</i>); later is deze naamstam verward met
        <i>engel </i>‘boodschapper van God’, een woord dat aan het Grieks is ontleend – als eerste lid in namen als <i>Engelbert,
            Engelburg </i>en <i>Engelmar</i></p>
    <p><b>erel </b>[<i>erl</i>] ‘edelman’, beantwoordend aan Oudnoords <i>jarl</i> en Oudengels <i>eorl </i>(Engels <i>earl</i>)
        – als eerste lid in namen als <i>Erelboud</i></p>
    <p><b>erken </b>[<i>erkan</i>] ‘zuiver, heilig’ – als eerste lid in namen als <i>Erkenbrand </i>en <i>Erkenheid</i>
    </p>
    <p><b>ermen </b>[<i>erman, irmin</i>] ‘groots, verheven’, een woord dat wij verder terugvinden in o.a.
        <i>Irminsúl</i>, de Oudsaksische naam van een zeer heilige houten zuil, en <i>Jörmungandr</i>, de Oudnoordse
        naam van de reusachtige slang die Middenaarde omringt – als eerste lid in namen als <i>Ermenrik</i> en <i>Ermengard</i>
    </p>
    <p><b>erp </b>[<i>erp</i>] ‘donker’, of wellicht eerder ‘glanzend’ (vergelijk <b><i>bruin</i></b><i> </i>en <b><i>don</i></b>),
        beantwoordend aan IJslands <i>jarpur </i>‘goudbruin, kastanjebruin’, verwant aan gewestelijk Nederlands
        <i>erpel </i>‘mannetjeseend’ – als eerste lid in namen als <i>Erpolf</i></p>
    <p><b>ever </b>[<i>evor</i>] ‘ever(zwijn), wild zwijn’, een dier dat aanzien genoot om zijn geweldige kracht en
        verbeten verdediging en in de Noordse overlevering verband werd gebracht met de god <i>Freyr</i> (zie <i>Ing</i>)
        – als eerste lid in namen als <i>Everhard</i> en <i>Everhild</i></p>
    <h1>F</h1>
    <p><b>Frank </b>[<i>Franko</i>] ‘een van het Germaanse volk der Franken’, van <i>vrank </i>‘vrij, vrijmoedig’; de
        Franken ontstonden als losse vereniging van verscheidene Germaanse stammen langs de Rijn en breidden zuidwaarts
        uit en stichtten uiteindelijk Frankrijk, waar zij evenwel een minderheid waren en hun taal verloren; het
        Nederlands is ruwweg de voortzetting ervan; zie ook <b><i>Huig</i></b> – deze naamstam komt vrijwel uitsluitend
        zelfstandig voor, in de namen <i>Frank </i>en <i>Franka</i></p>
    <p><b>Fries </b>[<i>Fréso</i>] ‘een van het Germaanse volk der Friezen’, vermoedelijk van de wortel van <i>vrij </i>‘zelfstandig,
        ongebonden’ (zie <i>vrede</i>); de Friezen hebben zich in hun lange geschiedenis gekenmerkt door een
        uitzonderlijke drang naar vrijheid, vervat in de welbekende leus <i>leaver dea as slaef </i>‘liever dood dan
        slaaf’ – deze naamstam komt vrijwel uitsluitend zelfstandig voor, in de naam <i>Fries, Frieso, Friso</i></p>
    <h1>G</h1>
    <p><b>gaard </b>[<i>gard</i>] ‘gaard, omheining’, overdrachtelijk ‘bescherming’ – als eerste lid in namen als <i>Gardolf</i>,
        als tweede lid alleen in vrouwelijk namen, zoals <i>Alfgard, Hildegard </i>en <i>Ermengard</i></p>
    <p><b>gad, goed </b>[<i>gad, gód</i>] ‘goed, geschikt’, van de Oudgermaanse wortel <i>*gad-, *gōd- </i>‘voegen,
        passen, verenigen’, vanwaar ook Middelnederlands <i>gaden</i>, Nederlands <i>gade </i>en <i>vergaderen</i> –
        deze naamstam komt zelfstandig voor, in de namen <i>Gade, Gadde, Gatte </i>en <i>Goede</i>, als eerste lid (soms
        verkort tot <i>God-</i>) in namen als <i>Goedman </i>en <i>Goederade</i></p>
    <p><b>gal, goel </b>[<i>gal, gól</i>] vermoedelijk ‘glanzend’, van de Oudgermaanse wortel <i>*gal-, *gōl-</i>;
        anders ‘zingend’, van de wortel <i>*gal-, *gōl- </i>‘zingen’, vanwaar ook Oudnederlands <i>galan</i> ‘zingen’ –
        deze naamstam komt vrijwel uitsluitend zelfstandig voor, in de namen <i>Gale, Galle</i> en <i>Goele</i></p>
    <p><b>gamel </b>[<i>gamal</i>] ‘oud’, overdrachtelijk ‘ervaren, wijs’, een nevenvorm van <i>gammel</i>,
        beantwoordend aan IJslands <i>gamall </i>‘(zeer) oud’ – als eerste lid in een enkele naam als <i>Gamelboud</i>
    </p>
    <p><b>gamen </b>[<i>gaman</i>] ‘spel, vertier’, beantwoordend aan Engels <i>game</i> – als eerste lid in een enkele
        naam als <i>Gamenolf</i></p>
    <p><b>gand </b>[<i>gand</i>] mogelijk ‘staf’ en bij uitbreiding ‘tovermacht’ – als eerste lid in namen als <i>Gandolf</i>,
        als tweede lid alleen in mannelijke namen, zoals <i>Fredegand</i></p>
    <p><b>gang </b>[<i>gang</i>] ‘gang, reis, tocht’, waarbij men denke aan de rooftochten en andere reizen die jonge
        krijgers ondernamen – als eerste lid in namen als <i>Gangolf</i>, als tweede lid in namen als <i>Wolfgang</i>
    </p>
    <p><b>garuw, gaar </b>[<i>garu</i>] ‘(strijd)gereed’, eigenlijk hetzelfde woord als <i>gaar </i>‘voldoende
        toebereid’ – als eerste lid (in de vorm <i>Gare- </i>of <i>Gar-</i>) in namen als <i>Garboud</i>, als tweede lid
        (in de vorm <i>-gar</i>) alleen in mannelijke namen, zoals <i>Ansgar </i>en <i>Badegar</i></p>
    <p><b>gast </b>[<i>gast</i>] ‘gast, reiziger, krijger’, waarbij men denke aan de rooftochten en andere reizen die
        jonge krijgers ondernamen – als tweede lid alleen in mannelijke namen, zoals <i>Aregast</i> en <i>Elegast</i>
    </p>
    <p><b>geel </b>[<i>gêl</i>] ‘vreugdevol’, eigenlijk hetzelfde woord als <i>geil </i>‘belust’ – als eerste lid
        (meestal verkort tot <i>Gel-</i>) in namen als <i>Gelmar</i></p>
    <p><b>geer </b>[<i>gêr</i>] ‘speer’, verwant aan de naamstam <b><i>gijzel</i></b><i> </i>indien die ‘pijl’ betekent,
        doch niet verwant aan <i>begeren </i>‘verlangen’ – als eerste lid (meestal verkort tot <i>Ger-</i>) in namen als
        <i>Gerhard, Gernand </i>en <i>Gerlind</i>, als tweede lid (verkort tot <i>-ger</i>) alleen in mannelijke namen,
        zoals <i>Berger, Fredeger </i>en <i>Heilger</i></p>
    <p><b>geld </b>[<i>geld</i>] vermoedelijk ‘waard, kostbaar, dierbaar’ en niet ‘vergelding’ – als eerste lid in namen
        als <i>Geldolf</i></p>
    <p><b>geve </b>[<i>geva</i>] ‘gift, geschenk’ – als eerste lid in namen als <i>Gevehard</i></p>
    <p><b>gijzel </b>[<i>gísil</i>] vermoedelijk ‘pijl’, beantwoordend aan Langobardisch <i>gísil </i>en Oudnoords <i>gísli</i>,
        beide ‘pijl’, verwant aan de naamstam <i>geer </i>‘speer’; een andere mogelijkheid is evenwel dat dit hetzelfde
        woord is als <i>gijzelaar </i>(<i>-aar </i> is een latere toevoeging), een begrip dat zijn oorsprong vindt
        in het gebruik om kinderen van voornaam geslacht als borg te geven ter bestendiging van vredesverdragen, zodat
        deze naamstam vanzelf de lading ‘edel kind’ droeg – als eerste lid (vooral in de vorm <i>Gijs-</i>) in namen als
        <i>Gijsbert, Gijsbrand</i> en <i>Gijshild</i>, als tweede lid (vooral in de vorm <i>-gis</i>) alleen in
        mannelijke namen, zoals <i>Adelgis </i>en <i>Hildegis</i></p>
    <p><b>god </b>[<i>god</i>] ‘godheid, goddelijke macht, oergeest’, als naamstam voornamelijk in meervoud gebruikt
        (vergelijk <b><i>ans</i></b>), daar de goden doorgaans als geheel werden benaderd; na de kerstening betekende
        hij ook enkelvoudig ‘God’, waarbij <i>Godsschalk </i>(letterlijk ‘Gods dienaar, krijger’) de tweede naamval
        enkelvoud toont – als eerste lid (vaak in de vorm <i>Gode-</i>) in namen als <i>Godemar, Godsschalk </i>en <i>Godelieve</i>
    </p>
    <p><b>gonde </b>[<i>gunda</i>] ‘strijd, krijg’ – als eerste lid in namen als <i>Gondbert </i>en <i>Gonderade</i>,
        als tweede lid alleen in vrouwelijke namen, zoals <i>Belegond, Fredegond </i>en <i>Hildegond</i></p>
    <p><b>gooi </b>[<i>gôio</i>] ‘landsman, bewoner’, afgeleid van de naamstam <b><i>gouw</i></b><i> </i>‘landstreek’ –
        als tweede lid in enkele mannelijke namen als <i>Wedegooi</i></p>
    <p><b>goot </b>[<i>gôt</i>] vermoedelijk ‘man’, eigenlijk ‘verwekkende’ of ‘onstuimige’, beantwoordend aan de
        Noordgermaanse stamnaam <i>*Gautōz </i>(Zweeds <i>Götar</i>) en verwant aan de Oostgermaanse stamnaam <i>*Gutaniz </i>(Nederlands
        <i>Goten</i>), van de wortel <i>*geut-, *gaut-, *gut-</i> ‘gieten, voortstromen’ – als eerste lid (meestal
        verkort tot <i>Got-</i>) in namen als <i>Gotmar </i>en <i>Gotwin</i>, als tweede lid (meestal verkort tot <i>-got</i>)
        in namen als <i>Alfgot, Adelgot</i> en <i>Reingot</i></p>
    <p><b>goud </b>[<i>gold</i>] ‘goud’ – als eerste lid in een enkele naam als <i>Goudruin</i>, als tweede lid in
        enkele mannelijke namen als <i>Erkengoud </i>en <i>Hergoud</i></p>
    <p><b>gouw </b>[<i>gouwi</i>] ‘(eigen) gouw, landstreek’, met (uit de verbogen naamvallen) de nevenvorm <i>gooi</i>,
        zoals in de streeknaam <i>het Gooi</i>; verder is afgeleid de naamstam<i> <b>gooi</b> </i>– als eerste lid in
        namen als <i>Gouwbrand </i>en <i>Gouwerik</i></p>
    <p><b>graad </b>[<i>grád</i>] ‘honger, begeerte’, vanwaar <i>graag </i>(samengetrokken uit <i>gradig</i>) – als
        eerste lid in een enkele naam als <i>Gradolf</i></p>
    <p><b>grauw </b>[<i>gráo</i>] ‘grauw, grijs’, overdrachtelijk ‘ervaren, wijs’; vergelijk hoe het woord <i>heer </i>‘voornaam
        man’ teruggaat op een woord voor ‘grijs’ dat beantwoordt aan Engels <i>hoar</i> – als eerste lid (meestal als
        <i>Gra-</i>) in namen als <i>Gralog</i> en <i>Graman</i></p>
    <p><b>grijm </b>[<i>grímo</i>] ‘helm, masker, bescherming’; de verkorte vorm van deze naamstam werd al vroeg verward
        met <i>grim </i>‘toornig’ – als eerste lid (voor medeklinkers verkort tot <i>Grim-</i>) in namen als <i>Grijmoud,
            Grimbert </i>en <i>Grimhild</i>, als tweede lid (altijd verkort tot <i>-grim</i>) alleen in mannelijke
        namen, zoals <i>Alfgrim, Belegrim</i> en <i>Evergrim</i></p>
    <p><b>groen </b>[<i>gróni</i>] ‘groen, bloeiend’, van de wortel van <i>groeien</i> – als eerste lid in een enkele
        naam als <i>Groenhard</i></p>
    <h1>H</h1>
    <p><b>haag </b>[<i>hagu</i>] vermoedelijk ‘haag’, overdrachtelijk de ‘omheining en bescherming van een heer’;
        moeilijk te onderscheiden van de naamstam <b><i>hag</i></b><i>, <b>hoeg</b></i> – als eerste lid mogelijk in
        namen als <i>Hagebard </i>en <i>Hagestoud</i></p>
    <p><b>haai </b>[<i>háh</i>] vermoedelijk ‘hengst’, verwant aan <i>hengst</i> – als eerste lid (in de vorm <i>Ha-</i>)
        in enkele namen als <i>Hamond </i>en <i>Haward</i></p>
    <p><b>had, hoed </b>[<i>had, hód</i>] vermoedelijk ‘fel, strijdbaar’, en dan verwant aan de naamstam <b><i>hade</i></b><i> </i>‘strijd’,
        waar die moeilijk van te onderscheiden is – deze naamstam komt zelfstandig voor in de namen <i>Hade, Hadde,
            Hate, Hatte </i>en <i>Hoede</i></p>
    <p><b>hade </b>[<i>hathu</i>] ‘strijd, krijg’, mogelijk verwant aan de naamstam <b><i>had</i></b><i>,
        <b>hoed</b></i>, waar die moeilijk van te onderscheiden is – als eerste lid in namen als <i>Hadewijg</i> en <i>Hademar</i>,
        als tweede lid (verkort to <i>-had, -ad </i>of <i>-d</i>) alleen in mannelijke namen, zoals <i>Starkhad </i>en
        <i>Willehad</i></p>
    <p><b>haf, hoef </b>[<i>haf, hóf</i>] ‘overwinnend, slagend’, van de Oudgermaanse wortel <i>*hab-, *hōb- </i>‘overwinnen,
        slagen, lukken’, vanwaar o.a. ook Engels <i>happy</i> ‘gelukkig’, en buiten het Germaans verwant aan o.a.
        Oudiers <i>cob</i> ‘zege’ – deze naamstam komt vrijwel uitsluitend als eerste lid voor, in de namen <i>Have,
            Habbe, Happe </i>en <i>Hoeve</i></p>
    <p><b>hag, hoeg </b>[<i>hag, hóg</i>] ‘bekwaam’, beantwoordend aan Oudnoords <i>hagr </i>en <i>hœgr </i>‘bekwaam’,
        van de Oudgermaanse wortel <i>*hah-, *hag-, *hōh-, *hōg- </i>‘kunnen, vermogen’, moeilijk te onderscheiden van
        de naamstam <b><i>haag</i></b> – deze naamstam komt vooral zelfstandig voor, in de namen <i>Hage, Hagge, Hake,
            Hakke </i>en <i>Hoege</i></p>
    <p><b>hal, hel, hoel </b>[<i>hal, heli, hól</i>] vermoedelijk ‘hard, verdurend’, van een Oudgermaanse wortel <i>*hal-,
        *hōl- </i>‘hard’, vanwaar ook <i>held</i> en buiten het Germaans aan o.a. Latijn <i>callum</i> ‘harde stof’ en
        Oudiers <i>calath </i>‘hard’; een andere mogelijkheid is<b> </b>‘mooi, edel’, en dan buiten het Germaans verwant
        aan o.a. Grieks <i>kalós</i> ‘mooi, edel, goed’ en Sanskriet <i>kalya-</i> ‘gezonde’ – deze naamstam komt
        zelfstandig voor in de namen <i>Hale, Halle, Hele, Helle </i>en <i>Hoele</i>, als eerste lid in namen als <i>Halbert </i>en
        <i>Halbrand</i></p>
    <p><b>ham, hoem </b>[<i>ham, hóm</i>] vermoedelijk ‘bemind, minzaam’, van de Oudgermaanse wortel <i>*ham-, *hōm-</i>
        ‘beminnen’, vanwaar ook de stamnaam <i>*Hamawiz</i> ‘beminden’ (gelatiniseerd als <i>Chamavi</i>) – deze
        naamstam komt vooral zelfstandig voor, in de namen <i>Hame, Hamme </i>en <i>Hoeme</i>, daarnaast als eerste lid
        in een enkele naam als <i>Hamedie</i></p>
    <p><b>han, hoen </b>[<i>han, hón</i>] vermoedelijk ‘strevend, krachtig’, en dan buiten het Germaans verwant aan o.a.
        Latijn <i>cōnor </i>‘zich inspannen’; een andere mogelijkheid is ‘zingend’ en dan verwant aan <i>haan </i>en
        buiten het Germaans aan o.a. Latijn <i>canō </i>‘zingen’ – deze naamstam komt vrijwel uitsluitend zelfstandig
        voor, in de namen <i>Hane, Hanne</i> en <i>Hoene</i></p>
    <p><b>hand </b>[<i>hand</i>] ‘hand’, overdrachtelijk ‘bescherming’ (vergelijk de naamstam <b><i>mond</i></b>) – als
        eerste lid bijna nooit gebruikt, als tweede lid alleen in mannelijke namen, zoals <i>Starkhand</i></p>
    <p><b>hard </b>[<i>hard</i>] ‘hard, sterk, verdurend’ – als eerste lid in namen als <i>Hardger, Hardmoed </i>en <i>Hardraad</i>,
        als tweede lid (meestal verkort tot <i>-ard, -erd, -ert </i>en zelfs <i>-d </i>en <i>-t</i>) in namen als <i>Arnhard/Arend,
            Folkhard/Folkert </i>en <i>Gerhard/Gerard</i></p>
    <p><b>has, hoes </b>[<i>has, hós</i>] ‘glanzend, grijs, wijs’, verwant aan <i>haas</i> en Oudhoogduits <i>hasan</i>
        ‘gepolijst’ – deze naamstam komt vrijwel uitsluitend zelfstandig voor, in de namen <i>Haze, Hasse</i> en <i>Hoeze</i>
    </p>
    <p><b>heem </b>[<i>hêm</i>] ‘heem, thuis, vaderland’, beantwoordend aan Engels <i>home</i>, verwant aan
        <i>inheems </i>– als eerste lid (meestal verkort tot <i>Hem-</i>) in namen als <i>Hembert </i>en <i>Hemerik</i>
    </p>
    <p><b>heen </b>[<i>hên</i>] vermoedelijk ‘uitstekende steen’, beantwoordend aan Oudengels <i>hán </i>‘steen, rots,
        grenssteen’ (Engels <i>hone </i>‘slijpsteen’); volgens de gangbare opvatting bestaat deze naamstam niet en is er
        slechts sprake van verbastering van de naamstam <i>heem</i>, maar dat zou wel een uitzonderlijk geval zijn – als
        eerste lid (verkort tot <i>Hen-</i>) in namen als <i>Hendrik</i></p>
    <p><b>heer </b>[<i>heri</i>] ‘heerschare, krijger’, ook in samenstellingen als <i>hereweg </i>en <i>hertog </i>(letterlijk
        ‘hij die het heer toogt’); niet verwant aan <i>heer </i>‘voornaam man’ – als eerste lid (meestal verkort tot <i>Her-</i>)
        in namen als <i>Herbert, Herlind </i>en<i> Herman</i>, als tweede lid (altijd verkort tot <i>-er</i>) alleen in
        mannelijke namen, zoals<i> Folker, Reinder </i>en<i>Wouter</i></p>
    <p><b>heid </b>[<i>heid</i>] ‘stand, waardigheid’, hetzelfde woord als het achtervoegsel <i>-heid</i> – als eerste
        lid in namen als <i>Heiderik</i>, als tweede lid alleen in vrouwelijke namen, zoals <i>Adelheid</i> en <i>Erkenheid</i>
    </p>
    <p><b>heil </b>[<i>heil</i>] ‘heil, heelheid, voorspoed’, ook wel ‘gunst van de goden’, verwant aan <i>heel </i>‘onverdeeld,
        ongeschonden’ – als eerste lid in namen als <i>Heilbrand </i>en <i>Heilswind</i></p>
    <p><b>heist </b>[<i>heist</i>] ‘strijd, geweld’, verwant aan <i>heftig</i>; werd door het Frans ontleend en als <i>haast </i>‘spoed’<i> </i>weer
        terug ontleend – als eerste lid in een enkele naam als <i>Heistolf</i></p>
    <p><b>helm </b>[<i>helm</i>] ‘helm, bescherming’, van de Oudgermaanse wortel <i>*hel-, *hal- </i>‘verbergen’,
        vanwaar o.a. ook <i>helen </i>‘verbergen’ en <i>hullen</i> – als eerste lid in namen als <i>Helmbert</i>, als
        tweede lid (vaak als <i>-elm </i>of <i>-em</i>) alleen in mannelijke namen, zoals <i>Anshelm/Anselm</i> en <i>Wilhelm/Willem</i>
    </p>
    <p><b>help </b>[<i>helpa</i>] ‘hulp’ – als eerste lid in namen als <i>Helperik </i>en <i>Helpraad</i></p>
    <p><b>hemel </b>[<i>himil</i>] ‘hemel’, een naamstam die met de kerstening zijn intrede deed – als eerste lid in
        enkele namen als <i>Hemeldruid </i>en <i>Hemelger</i></p>
    <p><b>heruw, heer </b>[<i>heru</i>] ‘zwaard’, een zeldzame naamstam die op het vasteland minder gebruikelijk was dan
        in Engeland (<i>heoru</i>) en Scandinavië (<i>hjörr</i>) – als eerste lid in een enkele naam als <i>Hereward</i>
    </p>
    <p><b>hilde </b>[<i>hilda</i>] ‘strijd, krijg’ – als eerste lid (vaak verkort tot <i>Hil-</i>) in namen als <i>Hildebrand </i>en
        <i>Hildegonde</i>, als tweede lid alleen in vrouwelijke namen, zoals <i>Averhild, Brunhild </i>en
        <i>Reinhild</i></p>
    <p><b>honde </b>[<i>hunda</i>] ‘buit, roof, het geroofde, prooi’, van de Oudgermaanse wortel <i>*henþ-, *hanþ-,
        *hunþ- </i>‘grijpen’, vanwaar ook Gronings <i>hude </i>‘bergplaats’ en vermoedelijk <i>hand </i>(eigenlijk dus
        ‘grijper’); niet verwant aan <i>hond </i>‘trouwe viervoeter’ – als eerste lid in een enkele naam als
        <i>Hondolf</i></p>
    <p><b>hoog </b>[<i>hôh</i>] ‘hoog, rijzig, verheven’ – als eerste lid (in de vorm <i>Ho-</i>) in enkele namen als
        <i>Horaad </i>en <i>Hosten</i>, als tweede lid (vaak verkort tot <i>-ig</i>) alleen in mannelijke namen, zoals
        <i>Alfhoog</i> en <i>Brandhoog</i></p>
    <p><b>houd </b>[<i>hold</i>] ‘trouw, genegen’, vanwaar de afleiding <i>hulde</i>, van dezelfde wortel als
        <i>hellen </i>‘nijgen’ – als eerste lid in namen als <i>Houdbrand</i></p>
    <p><b>Huig </b>[<i>Húg, Húgo</i>] ‘een van het Germaanse volk der Huigen’, kennelijk een bijnaam van de Franken (zie
        <b><i>Frank</i></b>), mogelijk oorspronkelijk de naam van slechts één van de Frankische stammen; vermoedelijk is
        de eigenlijke betekenis iets als ‘grote, sterke (man)’, van een wortel die ‘zwellen, sterk worden’ betekent,
        vanwaar ook Oudnoords <i>húnn </i>‘jonge beer’ (zie <b><i>huin</i></b>) en buiten het Germaans o.a. Sanskriet
        <i>śváyati </i>‘zwellen, sterk worden’, Grieks <i>kūrios</i> ‘heer, meester’ en Wels <i>cawr </i>‘reus’; de vorm
        <i>Hugo </i>met lange <i>-u-</i> is gewestelijk (en ook Frans) – als eerste lid (voor medeklinkers vaak verkort
        tot <i>Hui-</i>) in namen als <i>Huibert</i></p>
    <p><b>huin </b>[<i>hún</i>] vermoedelijk ‘jonge beer’ of ‘jonge krijger’, beantwoordend aan Oudnoords <i>húnn </i>‘jonge
        beer’, van een wortel die ‘zwellen, sterk worden’ betekent (vergelijk <b><i>Huig</i></b>); vermoedelijk ook
        gebruikt als bijnaam voor (een deel van) de Saksen, vanwaar de benaming <i>hunenschansen </i>voor de Saksische
        ringwalburchten in Gelderland; later ook wel verward met de naam van het Oosterse volk der Hunnen – als eerste
        lid in namen als <i>Hunbert </i>en <i>Hunlef</i>, als tweede lid (in de vorm <i>-hun, -en</i>) alleen in
        mannelijke namen, zoals als <i>Gerhun/Geren</i></p>
    <p><b>huis </b>[<i>hús</i>] ‘huis, woning’ – als eerste lid (voor medeklinkers vaak verkort tot <i>Hus-</i>) in
        enkele namen als <i>Huisman/Husman</i> en <i>Huisward</i></p>
    <h1>I</h1>
    <p><b>ied </b>[<i>eod</i>] ‘kind, zoon’, beantwoordend aan Oudnoords <i>jóð </i>‘boreling, nakomeling’ – als eerste
        lid in enkele namen als <i>Iederik</i></p>
    <p><b>ijd </b>[<i>íd</i>] ‘vlijtig’, verwant aan o.a. Oudnoords <i>íð</i> ‘arbeid, werkzaamheid’ en de
        naamstam <b><i>ijf</i></b> – als eerste lid in enkele namen als <i>Idwin</i>, en zelfstandig in
        <i>IJde</i></p>
    <p><b>ijf </b>[<i>íf</i>] ‘levenskrachtig, onvermoeid, vlijtig’, verwant aan o.a. <i>ijver </i>‘vlijt’,
        Engels <i>ivy </i>‘klimop’ en de naamstam <b><i>ijd </i></b>– deze naamstam komt vrijwel
        uitsluitend zelfstandig voor, in namen als <i>IJve</i></p>
    <p><b>ijzen </b>[<i>ísan</i>] ‘ijzer’, eigenlijk een nevenvorm van <i>ijzer</i> – als eerste lid (veelal verkort tot
        <i>IJs- </i>en <i>IJze-</i>) in namen als <i>IJsbrand </i>en <i>IJsburg</i><b>-ing </b>[<i>-ing, -ung</i>]
        achtervoegsel waarmee toebehoren, afstamming en eigenschap wordt aangeduid – in namen als <i>Ameling, Dunning,
            During </i>en<i> Ravening</i></p>
    <p><b>Ing </b>[<i>Ingo</i>] ‘een van het Germaanse volk der Ingen’; tot de Ingen werden oorspronkelijk gerekend de
        Germaanse stammen langs de zee, waaronder de Friezen, Saksen, Engelen, Denen en Zweden (vergelijk
        <b><i>Zwaaf</i></b>); de naam betekent eigenlijk ‘zij die bij Ing horen’ en is afgeleid van <i>Ing,</i> de naam
        van een belangrijke god voor de Germanen, bekend als <i>Freyr</i> ‘heer’ (zie <b><i>Vro</i></b>) en <i>Yngvi-Freyr </i>‘heer
        der Ingen’ bij de Noordgermanen; met het achtervoegsel <i>-ing </i>is geen verwantschap – als eerste lid in
        namen als <i>Ingeburg, Ingemar </i>en <i>Ingeram</i></p>
    <h1>J</h1>
    <p><b>jong </b>[<i>jung</i>] ‘jong, bloeiend’ – als eerste lid in een enkele naam als <i>Jongeram</i></p>
    <h1>K</h1>
    <p><b>kal, koel </b>[<i>kal, kól</i>] vermoedelijk ‘bekwaam’, en dan buiten het Germaans verwant aan o.a. Middeliers
        <i>gál</i> ‘moed, strijdgeest’, Middelwels <i>gallu </i>‘kunnen, vermogen’ en Litouws <i>galiù</i> ‘kunnen,
        vermogen’ – deze naamstam komt vooral zelfstandig voor, in de namen <i>Kale, Kalle</i> en <i>Koele</i>, en als
        eerste lid in namen als <i>Kolbert</i> en <i>Kolbrand</i></p>
    <p><b>kan, koen </b>[<i>kan, kón</i>] ‘bekwaam’, van de Oudgermaanse wortel <i>*kan-, *kōn- </i>‘kunnen, vermogen’,
        vanwaar ook <i>kunnen</i> – deze naamstam komt zelfstandig voor in de namen <i>Kane, Kanne</i> en <i>Koen</i>,
        als eerste lid in namen als <i>Koenraad</i></p>
    <p><b>kind </b>[<i>kind</i>] ‘kind, zoon’, van een wortel die ‘verwekken’ betekent, net als de naamstam
        <b><i>kunne</i></b><i> </i>– als tweede lid in een enkele mannelijke naam, zoals <i>Wedekind</i></p>
    <p><b>kunne </b>[<i>kunni</i>] ‘voorgeslacht, voornaam geslacht’, van een wortel die ‘verwekken’ betekent, net als
        de naamstam <b><i>kind</i></b><i> </i>– als eerste lid (in de vorm <i>Keune-</i>) in enkele namen als <i>Keunegond</i>
    </p>
    <h1>L</h1>
    <p><b>laak </b>[<i>láki</i>] ‘bezweerder, tovenaar, waarzegger, geneesheer’, beantwoordend aan Deens <i>lege </i>‘arts’
        – als tweede lid (verkort tot <i>-lak</i>) alleen in mannelijke namen als <i>Gerlak</i></p>
    <p><b>land </b>[<i>land</i>] ‘(eigen) land, thuisland, vaderland’ – als eerste lid in namen als <i>Landbert </i>en
        <i>Landolf</i>, als tweede lid alleen in mannelijke namen, zoals <i>Roeland</i></p>
    <p><b>lede </b>[<i>lêda</i>] vermoedelijk ‘weg, gang, tocht’, verwant aan <i>leiden </i>en <i>lijden </i>(eigenlijk
        ‘reizen, gaan’) – als eerste lid in namen als <i>Lederaad </i>en <i>Leedolf</i></p>
    <p><b>leef </b>[<i>lêf</i>] ‘overblijfsel, nazaat, telg’, van dezelfde wortel als <i>blijven </i>(eigenlijk <i>be-lijven</i>)
        en Engels <i>leave </i>– als eerste lid in een enkele naam als <i>Leven</i>, als tweede lid (altijd verkort tot
        <i>-lef</i>) alleen in mannelijke namen, zoals <i>Bernlef, Diedlef/Detlef </i>en <i>Roelef</i></p>
    <p><b>leek </b>[<i>lêk</i>] ‘lied, spel, vertier’, schuilend in de samenstelling <i>huwelijk</i> (eigenlijk het
        ‘huw-spel’) – als eerste lid in een enkele naam als <i>Lekhard/Lekert</i>, als tweede lid (altijd verkort tot
        <i>-lek</i>) alleen in mannelijke namen, zoals <i>Gerlek</i></p>
    <p><b>lief </b>[<i>leof</i>] ‘lief, geliefd’ – als eerste lid in namen als <i>Liefhard</i> en <i>Lieven</i>, als
        tweede lid in zowel mannelijke namen als vrouwelijke namen, zoals <i>Godelief </i>en <i>Godelieve</i></p>
    <p><b>lien </b>[<i>leon</i>] vermoedelijk ‘genadig, mild’ en dan verwant aan Oudengels <i>alynnan </i>‘vrijlaten,
        verlossen’; werd later wel verward met Latijn <i>leō </i>‘leeuw’ – als eerste lid in een enkele naam als <i>Lienhard</i><i></i>
    </p>
    <p><b>lind </b>[<i>lind</i>] ‘zacht, zachtmoedig’; wordt ook wel geduid als ‘slang, draak’, overdrachtelijk ‘kenster
        van geheimen’, maar dat is ook vóór de kerstening weinig waarschijnlijk; daarnaast geduid als ‘linde,
        lindenhout’, overdrachtelijk ‘schild’, maar aangezien in het Oudengels de naamstam <i>líþ</i> luidt en de
        boomnaam <i>lind </i>lijkt dat niet aannemelijk – als eerste lid in enkele namen als <i>Linderam</i> en <i>Lindolf</i>,
        als tweede lid alleen in vrouwelijk namen, zoals <i>Adellind, Gerlind </i>en <i>Segelind</i></p>
    <p><b>loog </b>[<i>lôh</i>] vermoedelijk ‘man’, van de Oudgermaanse wortel <i>*leug-, *laug-</i> ‘een eed zweren,
        zich wettelijk binden’, vanwaar ook Gotisch <i>liuga </i>‘eed, huwelijk’ en Nederlands <i>oorlog</i>; anders
        wellicht ‘vlam’ en dan verwant aan Middelnederlands <i>loge</i> ‘vlam’; zie ook de naamstam <b><i>loge </i></b>–
        als tweede lid (meestal verkort tot <i>-log</i>) in enkele namen als <i>Erkenlog</i> en <i>Gralog</i></p>
    <p><b>loge </b>[<i>lôga</i>] vermoedelijk ‘vrouw’ dan wel ‘vlam’, de vrouwelijk vorm van de naamstam <b><i>loog</i></b>
        (zie daar); anders wellicht ‘zuiverheid, reinheid’ en verwant aan Nederlands <i>loog</i> ‘zuiverende oplossing’
        en Oudnoords <i>laug</i> ‘warme bron, badwater’ – als tweede lid (meestal verkort tot <i>-log</i>) in enkele
        namen als <i>Badelog</i> en <i>Hadelog</i></p>
    <p><b>luide </b>[<i>liudi</i>] ‘(eigen) volk’, van een wortel die ‘groeien’ betekent – als eerste lid in namen (voor
        medeklinkers vaak verkort tot <i>Lud-</i>) in namen als <i>Ludger, Luidewij </i>en <i>Luidolf</i></p>
    <h1>M</h1>
    <p><b>maar </b>[<i>már</i>] ‘vermaard, beroemd, groots’, verwant aan <i>mare </i>‘bericht’ – als eerste lid (meestal
        verkort tot <i>Mar-</i>) in namen als <i>Marlind, Marolf </i>en <i>Marwig</i>, als tweede lid (altijd verkort
        tot <i>-mar</i>) alleen in mannelijke namen, zoals <i>Adelmar, Eilmar </i>en <i>Folkmar</i></p>
    <p><b>maar </b>[<i>marh</i>] ‘paard, ros’, vanwaar de afleiding <i>merrie</i> – als eerste lid in namen als <i>Maarschalk </i>en
        <i>Marbod</i></p>
    <p><b>macht </b>[<i>maht</i>] ‘macht, kracht, vermogen’, verwant aan <i>(ver)mogen </i>en de naamstam <b><i>mein</i></b>
        – als eerste lid in namen als <i>Machthild/Machteld</i></p>
    <p><b>madel </b>[<i>mathal</i>] ‘rechtspraak, rechtszitting’, van dezelfde wortel als <i>gemaal </i>‘echtgenoot’ –
        als eerste lid (vaak verkort tot <i>Mal-</i>) in namen als <i>Madelbrand/Malbrand </i>en
        <i>Madelberte/Malberte</i></p>
    <p><b>mal </b>[<i>mal</i>] vermoedelijk ‘driest, vermetel’, hetzelfde woord als <i>mal </i>‘dol, dwaas’, met een
        betekenisontwikkeling van ‘driest’ naar ‘doldriest’ tot ‘dol’; verder dan verwant aan Oudsaksisch <i>malsk </i>‘overmoedig’
        – als eerste lid in een enkele naam als <i>Malrik</i></p>
    <p><b>mam, moem </b>[<i>mam, móm</i>] vermoedelijk oorspronkelijk een brabbelwoord voor verwanten, ontstaan in de
        kindertaal; vergelijk <i>mamma</i> (in verschillende talen) en Duits <i>Muhme </i>‘tante’ – deze naamstam komt
        uitsluitend zelfstandig voor, in de namen <i>Mame, Mamme </i>en <i>Moeme</i></p>
    <p><b>man </b>[<i>man</i>] ‘man, mens’, in latere tijden ook wel gebruikt als liefkozend achtervoegsel – als eerste
        lid in namen als <i>Manfred</i>, als tweede lid alleen in mannelijke namen, zoals <i>Goedman </i>en
        <i>Rijkman</i></p>
    <p><b>mark </b>[<i>mark</i>] ‘mark, grensgebied, grens’, verwant aan <i>merken</i>, beantwoordend aan Oudnoords <i>mörk</i>
        ‘woud’, waarbij men bedenke dat wouden vroeger vaak grenzen vormden (vergelijk <i>wede</i>) – als eerste lid in
        namen als <i>Markolf </i>en <i>Markward</i></p>
    <p><b>mein </b>[<i>megin</i>] ‘macht, kracht, vermogen’, verwant aan <i>(ver)mogen </i>en de naamstam
        <b><i>macht</i></b> – als eerste lid (voor medeklinkers vaak verkort tot <i>Men</i>-) in namen als <i>Meinhard/Meindert,
            Meinhild </i>en <i>Meinoud</i></p>
    <p><b>mel </b>[<i>mel</i>] vermoedelijk ‘glanzend wit’, beantwoordend aan streektalig Zweeds <i>mjäll </i>‘mooi,
        glanzend wit; los (van sneeuw)’, mogelijk van de wortel van <i>malen </i>‘fijn maken’ – als eerste lid in een
        enkele naam, als tweede lid in een enkele vrouwelijke naam, zoals <i>Flademelle</i></p>
    <p><b>menig, manig </b>[<i>menig, manag</i>] ‘menig, veel’ – als eerste lid in een enkele naam als <i>Menegoud/Manegoud</i>
    </p>
    <p><b>meun </b>[<i>muni</i>] ‘gedachte, verstand’, verwant aan o.a. <i>manen </i>‘herinneren aan’; zie ook de
        opmerkingen bij <i>raven, ram</i> – als eerste lid (als <i>Meune- </i>en <i>Mon-</i>) in namen als <i>Monolf</i>
    </p>
    <p><b>moed </b>[<i>mód</i>] ‘geest, gemoed’ – als eerste lid in namen als <i>Moedolf </i>en <i>Moeter</i>, als
        tweede lid (vaak verkort tot <i>-mod</i>) in zowel vrouwelijke namen, zoals <i>Willemoed/Welmoed</i>, als
        mannelijke namen, zoals <i>Hermoed/Hermod</i></p>
    <p><b>mond </b>[<i>mund</i>] ‘hand’, overdrachtelijk ‘bescherming’, vanwaar de afleiding <i>mondig</i>; buiten het
        Germaans verwant aan Latijn <i>manus</i>, doch niet verwant aan <i>mond </i>‘holte tussen neus en kin’ – als
        eerste lid in een enkele naam als <i>Monderik</i>, als tweede lid alleen in mannelijke namen, zoals <i>Hermond,
            Reinmond/Reimond </i>en <i>Warmond</i></p>
    <h1>N</h1>
    <p><b>nan, noen </b>[<i>nan, nón</i>] vermoedelijk oorspronkelijk een brabbelwoord voor verwanten, ontstaan in de
        kindertaal; vergelijk Engels <i>nana </i>‘oma’ en Italiaans <i>nonno </i>‘grootvader’ – deze naamstam komt
        uitsluitend zelfstandig voor, in de namen <i>Nane, Nanne </i>en <i>Noene</i></p>
    <p><b>nand </b>[<i>nand</i>] ‘wagend, moedig, dapper’ – als eerste lid in een enkele naam als
        <i>Nandwin/Nandewijn</i>, als tweede lid alleen in mannelijke namen, zoals <i>Ferdenand, Gernand </i>en <i>Wijnand</i>
    </p>
    <p><b>neer, noer </b>[<i>neri, nór</i>] ‘mannelijk, dapper’, van de Oudgermaanse wortel <i>*nar-, *nōr-</i>, vanwaar
        de stamnaam <i>*Naristōz </i>‘mannelijksten, dappersten’ (gelatiniseerd als <i>Naristi</i>), en buiten het
        Germaans verwant aan o.a. Sanskrit <i>náryas </i>‘mannelijk, dapper’ en Grieks <i>anèr </i>‘man’ en Wels
        <i>ner </i>‘held’ – deze naamstam wordt zelfstandig gebruikt als <i>Nere </i>en <i>Noere</i>, als eerste lid in
        enkele namen als <i>Nerbert, Nerswind </i>en <i>Norbert</i>, als tweede lid alleen in een enkele mannelijke naam
    </p>
    <p><b>nieuw </b>[<i>niuwi</i>] ‘nieuw, jong, bloeiend’, overdrachtelijk als ‘dochter’ – als eerste lid in namen als
        <i>Nieuwraad</i>, als tweede lid (veelal verkort tot <i>-nie</i>) alleen in vrouwelijke namen, zoals <i>Dagnieuw/Dagnie,
            Hildenieuw/Hildenie </i>en <i>Segenieuw/Segenie</i></p>
    <p><b>nijd </b>[<i>níth</i>] ‘woede, vijandschap, strijdlust’ – als eerste lid (voor medeklinkers verkort tot <i>Nid-</i>)
        in namen als <i>Nidger </i>en <i>Nijdolf</i></p>
    <p><b>nood </b>[<i>nôd</i>] ‘nood, noodzaak, plicht’ – als eerste lid (voor medeklinkers verkort tot <i>Nod-</i>) in
        namen als <i>Nodger</i>, als tweede lid (verkort tot <i>-nod</i>) alleen in mannelijke namen, zoals
        <i>Gernod</i></p>
    <p><b>noord </b>[<i>north</i>] ‘noord’ – als eerste lid in namen als <i>Noordman </i>en <i>Norbert</i></p>
    <h1>O</h1>
    <p><b>oedel, oel </b>[<i>óthil, óthal</i>] ‘erfgoed, vaderland, grondbezit’, van dezelfde wortel als de naamstam <b><i>ad</i></b><i>,
        <b>oed</b> </i>– als eerste lid (voor medeklinkers verkort tot <i>Ol-</i>) in namen als <i>Olburg, Olfred </i>en
        <i>Olger</i></p>
    <p><b>ood </b>[<i>ôd</i>] ‘voorspoed, geluk, heil, bezit, weelde’, schuilend in de samenstelling <i>ooievaar </i>(eigenlijk
        <i>ode-baar</i> ‘heil-brenger’) en vermoedelijk in <i>kleinood</i>; zie ook <i>oon </i>en <i>ouw</i> – als
        eerste lid (voor medeklinkers verkort tot <i>Od-</i>) in namen als <i>Odberge, Odmar </i>en <i>Oderik</i></p>
    <p><b>oon </b>[<i>ôn</i>] mogelijk ‘voorspoedig’, indien van dezelfde wortel als de naamstammen <i>ood </i>en
        (misschien) <i>ouw</i>; anders wellicht iets als ‘nageslacht’, verwant aan o.a. Oudnoords <i>ái </i>‘overgrootvader’
        en Gotisch <i>awo </i>‘grootmoeder’ – als eerste lid (voor medeklinkers verkort tot <i>On-</i>) in namen als <i>Onger </i>en
        <i>Onolf</i></p>
    <p><b>oor </b>[<i>ôr</i>] vermoedelijk ‘lichtend, schijnend’, verwant aan <i>oost</i> (waar de zon verschijnt) en
        vermoedelijk schuilend in Middelnederlands <i>orewoet</i> ‘vurige verrukking, geestelijke gloed’ – als eerste
        lid in namen als <i>Orendel</i> en <i>Orolf</i></p>
    <p><b>oord </b>[<i>ord</i>] ‘punt, speerpunt’, overdrachtelijk ‘speer’, hetzelfde woord als <i>oord </i>‘streek’ –
        als eerste lid in namen als <i>Oordwin </i>en <i>Oorter</i></p>
    <p><b>ooster </b>[<i>ôstar</i>] vermoedelijk eerder ‘lichtend, schijnend’ dan ‘uit het oosten’ (vergelijk
        <b><i>oor</i></b>); zal niet verwijzen naar de Germaanse godin <i>Oostere</i> – als eerste lid in namen als <i>Oosterbert </i>en
        <i>Oosterware</i></p>
    <p><b>oud </b>[<i>ald</i>] ‘oud’, overdrachtelijk ‘ervaren, wijs’; oorspronkelijk ‘volwassen, volgroeid’, van
        dezelfde wortel als de naamstam <b><i>al</i></b><i>, <b>oel</b></i> (zie daar) – als eerste lid in namen als <i>Oudburg </i>en
        <i>Ouderam</i></p>
    <p><b>ouw, ooi </b>[<i>ouwi, ôi</i>] vermoedelijk ‘geluk, voorspoed’, beantwoordend aan <i>auja </i>in
        Scandinavische ruinkervingen, verwant aan de naamstammen <i>ood</i> en (misschien) <i>oon</i> – als eerste lid
        in een enkele naam als <i>Ouwlef/Olef</i></p>
    <h1>R</h1>
    <p><b>raad </b>[<i>rád</i>] ‘raad, raadgever’ – als eerste lid (voor medeklinkers meestal verkort tot <i>Rad- </i>of
        <i>Ra-</i>) in namen als <i>Radboud </i>en <i>Radswind</i>, als tweede lid in zowel vrouwelijk namen, zoals <i>Bertrade</i>,
        als mannelijke namen, zoals <i>Koenraad</i></p>
    <p><b>rand </b>[<i>rand</i>] ‘rand’, overdrachtelijk als ‘schild’ (vergelijk <b><i>bard</i></b>) – als eerste lid in
        namen als <i>Randolf </i>en <i>Randwig</i>, als tweede lid alleen in mannelijke namen, zoals <i>Bertrand </i>en
        <i>Walrand</i></p>
    <p><b>raven, ram </b>[<i>hravan, hramn</i>] ‘raaf’; als slimme aaseters werden raven verbonden met zowel de wijsheid
        als het slagveld; volgens de Noordse overlevering had de god <i>Óðinn </i>(Nederlands <i>Woen</i>) –heer van
        wijsheid, dichtkunst, vervoering en strijd– twee raven als gezellen, genaamd <i>Huginn </i>en <i>Muninn</i>,
        beide ongeveer ‘de gedachte’ betekenend<i>  </i>(zie <b><i>meun</i></b>) – als eerste lid in namen als <i>Ramburg</i>
        en <i>Ravengrim</i>, als tweede lid alleen in mannelijke namen, zoals <i>Walraven/-ram </i>en<i>
            Wouderaven/-ram</i></p>
    <p><b>rein </b>[<i>regin</i>] ‘godheid, goddelijke macht, oergeest’, beantwoordend aan Oudsaksisch <i>regin </i>en
        Oudnoords <i>rögn</i>, beide meervoud ‘goden’; mogelijk van een wortel die ‘houden, insluiten, besluiten’
        betekent, buiten het Germaans verwant aan Latijn <i>arca </i>‘kist’; vergelijk Oudnoords <i>bönd </i>en
        <i>höpt</i>, beide ‘goden’, doch letterlijk ‘banden, kluisters, boeien’ – als eerste lid (voor medeklinkers vaak
        verkort tot <i>Ren-</i>) in namen als <i>Reinder, Reinhild</i> en <i>Reinoud</i>, vaak ook in lossere zin
        dienend als versterkend voorvoegsel</p>
    <p><b>rijk </b>[<i>rík</i>] ‘heerser, heer’, waarvan afgeleid <i>rijk </i>‘vermogend, machtig’, dat op diens beurt
        ook werd verzelfstandigd tot <i>rijk </i>‘machtsgebied’ – als eerste lid (voor medeklinkers meestal verkort tot
        <i>Rik-</i>) in namen als <i>Rijkolf, Rikhard </i>en <i>Rikswind</i>, als tweede lid zowel in vrouwelijke namen
        (in de vorm <i>-rieke)</i>, zoals <i>Diederieke </i>en <i>Frederieke</i>, als mannelijke namen (verkort tot <i>-rik</i>),
        zoals <i>Diederik</i>, <i>Frederik</i></p>
    <p><b>rijm </b>[<i>hrím</i>] ‘rijp, bevroren dauw’, een onwisse naamstam; wellicht verwijst het naar wit haar en dus
        naar ouderdom en wijsheid – als eerste lid in een enkele naam als <i>Rijmoud</i></p>
    <p><b>ring </b>[<i>hring</i>] ‘ring’, en dan vooral de arm- en halsringen die heren aan hun krijgers schonken,
        vanwaar dichterlijke benamingen voor heer zoals Oudengels <i>hringgefa</i> ‘ring-gever’ (vergelijk <i>boog</i>)
        – als eerste lid in een enkele naam als <i>Ringolf</i></p>
    <p><b>roed </b>[<i>hróth</i>] ‘roem’, verwant aan de naamstam <i>roem</i> – als eerste lid (voor medeklinkers
        meestal verkort tot <i>Rod- </i>of <i>Roe-</i>) in namen als <i>Rodmar </i>en <i>Roedolf</i></p>
    <p><b>roem </b>[<i>hróm</i>] ‘roem’, verwant aan de naamstam <i>roed </i>– als eerste lid (voor medeklinkers meestal
        verkort tot <i>Rom-</i>) in namen als <i>Roemoud </i>en <i>Romboud</i></p>
    <p><b>ruin </b>[<i>rúna</i>] ‘geheim, raadsel’, ook ‘Germaans schriftteken’, vanwaar de afleiding <i>ruinen </i>‘fluisteren’
        (voorheen ‘in het geheim overleggen’); beter bekend in de vorm <i>rune</i>, maar die is langs het Duits ontleend
        aan het Oudnoords – als eerste lid (voor medeklinkers verkort tot <i>Run-</i>) in een enkele naam als
        <i>Runfred</i>, als tweede lid alleen in vrouwelijke namen, zoals <i>Alfruin, Baderuin </i>en <i>Goudruin</i>
    </p>
    <h1>S</h1>
    <p><b>Saks </b>[<i>Sahso</i>] ‘een van het volk der Saksen’; de Saksen waren oorspronkelijk een stam in wat nu
        Holstein in Duitsland is, maar breidden wijd uit en verdreven en lijfden verscheidene stammen in, zodat in
        Nederland uiteindelijk Groningen, Drenthe, Overijssel, de Veluwe en de Achterhoek Saksisch zijn geworden; ook
        stichtten groepen Saksen samen met het gros der Engelen verscheidene koninkrijken in Brittannië, waaraan
        streeknamen als <i>Essex</i> (eigenlijk ‘Oost-Saksen’) ons herinneren; de naam van dit volk is afgeleid van een
        woord voor een kenmerkend lang mes – de naamstam wordt zelfstandig gebruikt als <i>Saks/Sakso </i>en <i>Saksia/Saskia</i>,
        als eerste lid (ook in de vorm <i>Sas-</i>) in namen als <i>Saksbern, Saksmar </i>en<i> Saksger</i></p>
    <p><b>schalk </b>[<i>skalk</i>] ‘dienaar, krijger’ (vergelijk <i>die</i>) – als tweede lid alleen in mannelijke
        namen, zoals <i>Godsschalk </i>en <i>Maarschalk</i></p>
    <p><b>schier </b>[<i>skír</i>] ‘glanzend wit, schijnend’, verwant aan <i>schijnen</i> – als eerste lid in een enkele
        naam als <i>Schierboud</i></p>
    <p><b>schoon </b>[<i>skôni</i>] ‘mooi’, verwant aan <i>schouwen </i>‘bekijken’) – als eerste lid in een enkele naam
        als <i>Schoneberge</i></p>
    <p><b>snel </b>[<i>snel</i>] ‘snel, sterk, moedig’ – als eerste lid in namen als <i>Snelhard</i></p>
    <p><b>staal </b>[<i>stál, stahal</i>] ‘staal’, overdrachtelijk ‘bewapening’ – als eerste lid in een enkele naam als
        <i>Staalhard</i></p>
    <p><b>stark </b>[<i>stark</i>] ‘sterk, krachtig’, oude nevenvorm van <i>sterk</i> – als eerste lid in namen als <i>Starker </i>en
        <i>Starkhand</i></p>
    <p><b>steen </b>[<i>stên</i>] ‘steen’, overdrachtelijk als ‘hardheid, verduring’, een naamstam die meer voorkwam in
        het oude Engeland (<i>stán</i>) en Scandinavië <i>(steinn</i>) dan op het vasteland – als eerste lid (voor
        medeklinkers meestal verkort tot <i>Sten-</i>) in namen als <i>Steenhard/Stendert</i>, als tweede lid (meestal
        verkort tot <i>-sten</i>) in namen als <i>Brunsten </i>en <i>Hosten</i></p>
    <p><b>stil </b>[<i>stilli</i>] ‘stil, rustig’ – als eerste lid in een enkele naam als <i>Stillemoed</i></p>
    <p><b>stoud </b>[<i>stald</i>] ‘verwerver’, mogelijk verwant aan <i>stellen</i> – als tweede lid in een enkele
        mannelijke naam, zoals <i>Hagestoud</i></p>
    <h1>T</h1>
    <p><b>tat, toet </b>[<i>tat, tót</i>] vermoedelijk oorspronkelijk een brabbelwoord voor verwanten, ontstaan in de
        kindertaal; vergelijk Sanskriet <i>tata </i>‘vader’ – deze naamstam komt uitsluitend zelfstandig voor, in de
        namen <i>Tate, Tatte </i>en <i>Toete</i></p>
    <p><b>teet </b>[<i>têt</i>] ‘lief, blij’, beantwoordend aan IJslands <i>teitur </i>‘blij’; ook wel te beschouwen als
        liefkozend achtervoegsel – als eerste lid (voor medeklinkers verkort tot <i>Tet-</i>) in namen als
        <i>Tetburg </i>en <i>Tetman</i>, als tweede lid (verkort tot <i>-te</i> en <i>-t</i>) alleen in mannelijke
        namen, zoals <i>Brunte, Meinte </i>en <i>Swante</i></p>
    <p><b>til </b>[<i>til</i>] ‘goed, deugdzaam’, beantwoordend aan Oudengels <i>til</i> ‘goed’, verwant aan
        <i>telen </i>‘kweken’ – als eerste lid in namen als <i>Tilbert </i>en <i>Tilman</i></p>
    <h1>U</h1>
    <p><b>uw, ijg </b>[<i>íwa, íh, ígo</i>] ‘taxusboom’; de uw kan zeer oud worden en vertegenwoordigt
        vanouds levenskracht en eeuwigheid; daarnaast is uwenhout bij uitstek geschikt voor handbogen – vooral
        zelfstandig gebruikt als mannelijke namen <i>Uwe </i>en <i>IJge</i>, als eerste lid in een enkele naam als
        <i>IJgolf</i></p>
    <h1>V</h1>
    <p><b>vaart </b>[<i>ferd</i>] ‘reis, heertocht’, afgeleid van <i>varen </i>(eigenlijk ‘gaan, reizen’) – als eerste
        lid (in de vorm (<i>Ferde-</i>) in enkele namen als <i>Ferdenand</i></p>
    <p><b>vag, voeg </b>[<i>fag, fóg</i>] ‘goed, geschikt’, van de Oudgermaanse wortel <i>*fah-, *fag-, *fōh-, *fōg-</i>
        ‘passen, voegen’, vanwaar o.a. Nederlands <i>voegen</i>, de naamstam <b><i>vager</i> </b>en misschien
        <b><i>vein</i></b> – deze naamstam komt vooral zelfstandig voor, in de namen <i>Fage, Fagge, Fake, Fakke </i>en
        <i>Foege</i></p>
    <p><b>vager </b>[<i>fagar</i>] ‘mooi’, van dezelfde wortel als de naamstam <b><i>vag</i></b><i>, <b>voeg</b></i>
        (zie daar) – als eerste lid in een enkele naam als <i>Fagerlind</i></p>
    <p><b>van, voen </b>[<i>fan, fón</i>] vermoedelijk ‘hoedend, beschermend’, en dan verwant aan o.a. <i>vader</i> en
        <i>voeden </i>– als eerste lid in de namen <i>Fanedie</i> en <i>Fonger</i></p>
    <p><b>var, voer </b>[<i>far, fór</i>] ‘nakomend, voorgaand’, van de Oudgermaanse wortel <i>*far-, *fōr- </i>‘gaan’,
        vanwaar o.a. Middelnederlands <i>voorvaer </i>‘voorganger, voorouder’, Nederlands <i>varen </i>‘gaan’ en de
        naamstam <b><i>vare </i></b>‘afkomst, geslacht’, waar die moeilijk van te onderscheiden is – deze naamstam komt
        zelfstandig voor, in de namen <i>Fare, Farre </i>en <i>Foere</i></p>
    <p><b>vare </b>[<i>fara</i>] ‘afkomst, geslacht’, beantwoordend aan Oudengels <i>faru </i>‘geslacht’, verwant aan de
        naamstam <b><i>var</i></b><i>, <b>voer</b></i><b> </b>(zie aldaar) – als eerste lid in namen als
        <i>Farehild </i>en <i>Faremond</i>, als tweede lid in een enkele mannelijke naam</p>
    <p><b>vas, voes </b>[<i>fas, fós</i>] ‘leven inblazend, verwekkend, telend’, van de Oudgermaanse wortel <i>*fas-,
        *fōs- </i>‘leven inblazen, verwekken, telen’, vanwaar o.a. ook Oudengels <i>fæsl</i> ‘nageslacht, kroost’ en de
        stamnaam <i>*Fōsōz</i> (gelatiniseerd als <i>Fosi</i>) – deze naamstam komt vrijwel uitsluitend zelfstandig
        voor, in de namen <i>Faze, Fasse </i>en <i>Foeze</i></p>
    <p><b>vast </b>[<i>fast</i>] ‘vast, standvastig, trouw, betrouwbaar’ – als eerste lid in namen als <i>Fastolf </i>en
        <i>Fastrade</i></p>
    <p><b>veel </b>[<i>filu</i>] ‘veel, zeer’, doorgaans gebruikt als versterkend voorvoegsel – als eerste lid in namen
        als <i>Felebert </i>en <i>Felemar</i></p>
    <p><b>vein </b>[<i>fegin</i>] vermoedelijk ‘vreugdevol’, beantwoordend aan (verouderd) Engels <i>fain </i>‘gaarne’,
        verwant aan Engels <i>fair </i>‘mooi, licht van huid en haar, rechtvaardig’; anders ‘mooi’, van dezelfde wortel
        als de naamstam <b><i>vag</i></b><i>, <b>voeg </b></i>(zie daar) – als eerste lid in enkele namen als <i>Feinhild</i>
        en <i>Feinolf</i></p>
    <p><b>vlaad </b>[<i>flád</i>] ‘schoonheid’ – als eerste lid in een enkele naam als <i>Flademelle</i>, als tweede lid
        alleen in vrouwelijke namen, zoals <i>Adelflaad </i>en <i>Ermenflaad</i></p>
    <p><b>volk </b>[<i>folk</i>] ‘(eigen) volk, leger’ – als eerste lid in namen als <i>Folkhard/Folkert, Folklind</i>
        en <i>Folkwin</i>, als tweede lid in enkele mannelijke namen, zoals <i>Herfolk</i></p>
    <p><b>vons </b>[<i>funs</i>] ‘gereed (voor de strijd, voor de reis)’, vermoedelijk verwant aan <i>vinden</i>, van
        een wortel die ‘weg, pad’ betekent – als tweede lid alleen in mannelijke namen, zoals <i>Hildefons </i>en <i>Hadefons</i>
    </p>
    <p><b>vorm </b>[<i>form, frum</i>] ‘eerst, voorst’, verwant aan <i>voor</i> en <i>vorst</i> ‘heer’ (eigenlijk
        ‘voorste’) – als eerste lid in enkele namen als <i>Former</i></p>
    <p><b>vrad, vroed </b>[<i>frath, fród</i>] ‘verstandig, wijs’, van de Oudgermaanse wortel <i>*fraþ-, *frad-,
        *frōd- </i>– deze naamstam komt zelfstandig voor, in de namen <i>Frade, Fradde, Frate, Fratte </i>en
        <i>Froede</i>, en als eerste lid in namen als <i>Froedolf</i> en <i>Froedwin</i></p>
    <p><b>vram </b>[<i>fram</i>] ‘voorwaarts’, verwant aan Engels <i>from </i>‘(weg) van’ – als eerste lid in enkele
        namen als <i>Framerik</i></p>
    <p><b>vrede </b>[<i>frithu</i>] ‘veiligheid, bescherming’, te weten: ‘rust binnen de eigen kring of gemeenschap’, of
        er nu wel of niet strijd met buitenstaanders was, nog te voelen in de samenstelling <i>huisvrede</i>; de
        betekenis ‘rust tussen gemeenschappen’ tegenover <i>oorlog</i> is van latere tijden; van een wortel die ‘eigen’
        betekende, vanwaar ook <i>vrij </i>‘zelfstandig, ongebonden’, <i>vrijen </i>(voorheen ‘liefhebben’  en
        oorspronkelijk ‘als zijn eigen bejegenen’), het daarvan afgeleide <i>vriend</i>, en misschien
        <b><i>Fries</i></b> – als eerste lid (in de vorm <i>Frede-</i>) in namen als <i>Fredeger, Frederik </i>en <i>Fredelind</i>,
        als tweede lid (meestal in de vorm <i>-fred, -fert</i>) alleen in mannelijke namen, zoals <i>Manfred/Manfert,
            Olfred/Olfert </i>en <i>Willefred/Wilfred</i></p>
    <p><b>vro </b>[<i>frô</i>] ‘heer’, mogelijk ‘godheid’ in het bijzonder, nevenvorm van een woord dat beantwoordt aan
        de Oudnoordse godennaam <i>Freyr </i>‘heer’ (zie <b><i>Ing</i></b>); de tweede naamval meervoud ervan versteende
        tot Middelnederlands <i>vrone </i>‘heilig, heerlijk’  (eigenlijk ‘van de heren, van de goden’) en
        <i>vrone </i>‘heerlijkheid, domein’ – als eerste lid in namen als <i>Froger </i>en <i>Fromond</i></p>
    <h1>W</h1>
    <p><b>Waal </b>[<i>Walh</i>] ‘Waal, Kelt’, later ook ‘Romein’ en ‘niet-Germaan, vreemdeling’; eigenlijk de naam van
        één Keltisch volk in het bijzonder; de Kelten waren eeuwen lang hoger in aanzien dan de Germanen; de naamstam is
        in verkorte vorm nauwelijks te onderscheiden van <i>wal </i>– als eerste lid (meestal verkort tot <i>Wal-</i>)
        in namen als <i>Walbert </i>en <i>Walrik</i>, als tweede lid in enkele mannelijke en vrouwelijke namen</p>
    <p><b>waar </b>[<i>war</i>] ‘gewaar, hoedend’, vanwaar o.a. <i>gewaarworden</i> en <i>ontwaren</i>; zie ook de
        naamstam <b><i>ward</i></b><i> </i>– als eerste lid (verkort tot <i>War-</i>) in namen als <i>Warboud </i>en <i>Warmond</i>,
        als tweede lid in zowel mannelijke namen, zoals <i>Halwar </i>en <i>Ingewar/Ingwar</i>, als vrouwelijke namen,
        zoals <i>Grimware </i>en <i>Oosterware</i></p>
    <p><b>wad, woed </b>[<i>wath, wód</i>] ‘razend’, van de Oudgermaanse wortel <i>*waþ-, *wad-, *wōd- </i>‘razen,
        buiten zinnen zijn’, vanwaar o.a. ook Oudsaksisch <i>Wódan</i>, Nederlands <i>Woen</i> – deze naamstam komt
        vooral zelfstandig voor, in de namen <i>Wade, Wadde, Wate, Watte </i>en <i>Woede</i>, en als eerste lid in een
        enkele naam als <i>Wadolf</i></p>
    <p><b>wakker </b>[<i>wakar</i>] ‘waakzaam, wakend’, van <i>waken </i>‘opletten, de wacht houden, niet slapen’ – als
        tweede lid (in verscheiden vormen) alleen in mannelijke namen, zoals <i>Berneker, Everokker </i>en
        <i>Odewakker</i></p>
    <p><b>wal </b>[<i>wal</i>] ‘slagveld, de gesneuvelden tezamen’, beantwoordend aan Oudnoords <i>val, valr</i>, ook in
        <i>Valhöll </i>en <i>valkyrja</i>, schuilend in Middelnederlands <i>walstat</i> ‘slagveld’; verder verwant aan
        o.a. Oudsaksisch <i>wól</i> ‘ziekte, ondergang, verderf’; de naamstam is nauwelijks te onderscheiden van de
        verkorte vorm van <i>Waal</i> – als eerste lid in namen als <i>Walburg </i>en <i>Walraven/Walram</i></p>
    <p><b>ward </b>[<i>ward</i>] ‘hoeder’, verwant aan de naamstam <i>waar </i>– als tweede lid alleen in mannelijke
        namen, zoals <i>Dankward, Markward </i>en <i>Segeward</i></p>
    <p><b>wede </b>[<i>widu</i>] ‘bos, woud’, beantwoordend aan Engels <i>wood </i>en Noors <i>ved</i>, beide ‘hout’
        (doch niet verwant aan <i>woud</i>); wellicht verwant aan <i>weduwe</i>, van een wortel die ‘scheiden’ betekent,
        waarbij men bedenke dat wouden vroeger vaak de grenzen vormden; vergelijk hoe omgekeerd Oudnoords <i>mörk</i>
        ‘woud’ oorspronkelijk ‘grensgebied’ betekende (zie <b><i>mark</i></b>) – als eerste lid in namen als
        <i>Wedegooi </i>en <i>Wedekind</i></p>
    <p><b>weern </b>[<i>werin</i>] ‘hoede, bescherming’, verwant aan hetzij de naamstam <i>waar </i>‘gewaar, hoedend’
        hetzij <i>weren </i>‘verdedigen, beschermen’ – als eerste lid in namen als <i>Werenbert </i>en <i>Werner</i></p>
    <p><b>wees </b>[<i>wisu</i>] ‘goed, edel’, buiten het Germaans verwant aan o.a. Grieks <i>eu-</i> ‘goed’ – als
        eerste lid in enkele namen als <i>Wezemar </i>en <i>Wezerik</i></p>
    <p><b>welp </b>[<i>hwelp</i>] ‘welp, wolvenjong, berenjong’ – als eerste lid in een enkele naam als <i>Welphard</i>,
        als tweede lid alleen in een enkele mannelijke naam als <i>Berewelp</i></p>
    <p><b>wendel </b>[<i>wendil</i>] vermoedelijk ‘doler, reiziger’, verwant aan <i>wandelen</i> en <i>wenden</i>; de
        Germaanse volksnaam der <i>Wendels</i> (opgeschreven als <i>Vandali </i>in Latijnse bronnen) is ofwel hieraan
        ontleend ofwel van andere herkomst; hoe dan ook zal de volksnaam in tenminste sommige namen bedoeld zijn – als
        eerste lid in namen als <i>Wendelgis </i>en <i>Wendelmar</i>, als tweede lid alleen (meestal met uitval van <i>-w-</i>)
        alleen in mannelijke namen, zoals <i>Gerendel </i>en <i>Orendel</i></p>
    <p><b>werk </b>[<i>werk</i>] ‘verrichtend’, verwant aan <i>werk </i>‘verrichting’ – als tweede lid alleen in
        mannelijke namen, zoals <i>Hadewerk </i>en <i>Meinwerk</i></p>
    <p><b>wij </b>[<i>wíh</i>] ‘heiligdom, tempel, gewijde plaats’, overdrachtelijk ‘bescherming’ (vergelijk
        <i>gaard</i>), verwant aan <i>wijden </i>‘zegenen’ en aan een bijvoeglijk naamwoord <i>wij </i>‘heilig, gewijd’
        in <i>wierook </i>– als eerste lid in namen als <i>Wijburg </i>en <i>Wijmoed</i>, als tweede lid (soms in de
        vorm <i>-wijg</i>) alleen in vrouwelijke namen, zoals <i>Adelwij, Luidewij </i>en <i>Hadewij/Hadewijg</i></p>
    <p><b>wijd </b>[<i>wíd</i>] ‘wijd, ver’ – als eerste lid in namen als <i>Widmar</i></p>
    <p><b>wijf </b>[<i>w</i><i>íf</i>] ‘vrouw’, oorspronkelijk zonder slechte bijklank, in latere tijden ook wel
        gebruikt als liefkozend achtervoegsel – als eerste lid in een enkele naam als <i>Wijverade</i>, als tweede lid
        alleen in vrouwelijk namen, zoals <i>Hildewijf </i>en <i>Soetwijf</i></p>
    <p><b>wijg </b>[<i>wíg</i>] ‘strijd, krijg’ – als eerste lid in namen (voor medeklinkers in de vorm <i>Wij-</i> of
        <i>Wig-</i>) in namen als <i>Wijboud/Wigboud</i> en <i>Wijnand/Wignand</i></p>
    <p><b>wijs </b>[<i>wís</i>] ‘wijs, vroed’, verwant aan <i>weten</i> – als tweede lid (vaak verkort tot <i>-wis</i>)
        in enkele mannelijke namen, zoals <i>Alwijs </i>en <i>Reinwis</i></p>
    <p><b>wil </b>[<i>willo</i>] ‘wil, wilskracht’, van <i>willen</i> ‘wensen, verlangen’ – als eerste lid (als
        <i>Wil-</i> en <i>Wille-</i>) in namen als <i>Wilhelm/Willem </i>en <i>Willehad</i></p>
    <p><b>win, ween </b>[<i>wini</i>] ‘vriend’, van een wortel die ‘begeren’ betekent, vanwaar o.a. ook <i>wens,
        waan </i>(voorheen ‘hoop, verwachting’) – als eerste lid in namen als <i>Wenefred</i> en <i>Wenemar</i>, als
        tweede lid (in de vorm <i>-win</i> of gerekt tot <i>-wijn</i>) alleen in mannelijke namen, zoals <i>Erwin,
            Gerwin </i>en <i>Boudwin/Boudewijn</i></p>
    <p><b>wolf </b>[<i>wulf</i>] ‘wolf’, overdrachtelijk ook ‘krijger’; zowel gevreesd als bewonderd waren wolven
        voorname dieren in de Germaanse verbeelding; sommige krijgers trachtten zich voor d e strijd in de geest van een
        wolf te verplaatsen; volgens de Noordse overlevering had de god <i>Óðinn </i>(Nederlands <i>Woen</i>) twee
        wolven als gezellen, genaamd <i>Geri </i>en <i>Freki</i>, beide ‘begerig’ betekenend; geen naamstam heeft tot
        zoveel namen geleid als deze – als eerste lid in namen als <i>Wolfgang, Wolfhard </i>en <i>Wolfrik/Wolverik</i>,
        als tweede lid (bijna altijd met uitval van <i>-w-</i> en vaak vervormd tot <i>-lof</i>) alleen in mannelijke
        namen, zoals <i>Arnolf, Bertolf, Luidolf </i>en <i>Roedolf/Roelof</i></p>
    <p><b>wonne, wunne </b>[<i>wunna</i>] ‘genot, vreugde’, verwant aan <i>winnen</i> – als eerste lid in namen als <i>Wunneboud</i>
    </p>
    <p><b>worm </b>[<i>wurm</i>] ‘draak, serpent, slang, worm’ – als eerste lid in een enkele naam als <i>Wormer</i></p>
    <p><b>woud </b>[<i>wald</i>] ‘heerser, heer’, beantwoordend aan Oudnoords <i>valdr </i>‘heerser, heer’, verwant aan
        <i>geweld</i> en Engels <i>to wield</i> ‘beschikken’ – als eerste lid in namen als <i>Woudmar </i>en
        <i>Wouter</i>, als tweede lid (bijna altijd met uitval van <i>-w-</i>) alleen in mannelijke namen, zoals <i>Arnoud,
            Meinoud, Menegoud </i>en <i>Reinoud</i></p>
    <p><b>wuld </b>[<i>wuld</i>] ‘glans, roem’, beantwoordend aan de Oudnoordse godennaam <i>Ullr</i>, maar in namen
        niet verwijzend naar die god – als eerste lid in namen als <i>Wulderik</i></p>
    <h1>Z</h1>
    <p><b>zal, zeel, zel, zoel </b>[<i>salu, seli, sól</i>] ‘gezond, heel, goed, kloek’, van de Oudgermaanse wortel <i>*sal-,
        *sōl-</i>, vanwaar ook de stamnaam <i>*Salīz </i>(gelatiniseerd als <i>Salii</i>), en buiten het Germaans
        verwant aan o.a. Latijn <i>salvus</i> en Grieks <i>hólos</i> – deze naamstam komt zelfstandig voor als <i>Sale,
            Salle, Sele, Selle </i>en <i>Soele</i>, als eerste lid in namen als <i>Salegast/Selegast</i></p>
    <p><b>zam, zoem </b>[<i>sam, sóm</i>] ‘gunstig, aangenaam’, vermoedelijk eigenlijk ‘passend, gelijk’, van de
        Oudgermaanse wortel <i>*sam-, *sōm-</i> ‘een, samen, gelijk’, vanwaar ook Nederlands <i>samen</i> en Engels <i>same </i>–
        deze naamstam komt vooral zelfstandig voor, in de namen <i>Same, Samme</i> en <i>Soeme</i></p>
    <p><b>zan, zoen </b>[<i>san, són</i>] vermoedelijk ‘vrede houdend’, en dan verwant aan Nederlands <i>verzoenen</i>
        en <i>verzadigen</i> en buiten het Germaans aan Latijn <i>sānus</i> ‘gezond’ – deze naamstam komt vooral
        zelfstandig voor, in de namen <i>Sane, Sanne </i>en <i>Soene</i>, als eerste lid in namen als <i>Sonbert </i>en
        <i>Songard</i></p>
    <p><b>zand </b>[<i>sand</i>] ‘waar, waarlijk, waarachtig’, beantwoordend aan Oudengels <i>sóþ </i>‘waar’ (Engels <i>sooth</i>
        in <i>soothsayer</i> ‘waarzegger’), vergelijk voor de vorm <i>gans </i>naast Engels <i>goose</i> – als eerste
        lid in namen als <i>Sandraad</i> en <i>Santer</i></p>
    <p><b>zaruw </b>[<i>saru</i>] ‘bewapening’, beantwoordend aan o.a. Oudengels <i>searu/saru</i> ‘bewapening;
        kunstigheid; sluwheid, list’, welk de schrijver J.R.R. Tolkien gebruikte voor <i>Saruman</i>, de naam van een
        listige ‘tovenaar’ – als eerste lid in namen als <i>Sareward</i> en <i>Sarolf</i></p>
    <p><b>zede </b>[<i>sidu</i>] ‘zede, gewoonte, gebruik, traditie’ – als eerste lid in namen als
        <i>Sedemond</i><i></i></p>
    <p><b>zege </b>[<i>sigi</i>] ‘zege, overwinning’ – als eerste lid in namen als <i>Segebrand, Segelind</i> en <i>Seger</i>
    </p>
    <p><b>zelf </b>[<i>self</i>] ‘zelf, eigen’ – in enkele namen als <i>Selfraad</i></p>
    <p><b>zeze </b>[<i>sisu</i>] ‘lange slaap, dood’ – als eerste lid (in de vorm <i>Seze-</i>, <i>Zeze-</i>) in enkele
        namen als <i>Sezenand</i></p>
    <p><b>zind </b>[<i>sind</i>] ‘weg, reis, tocht’, verwant aan <i>zenden </i> en <i>gezin</i> – als eerste lid in
        namen als <i>Sindolf</i>, als tweede lid alleen in vrouwelijke namen, zoals <i>Meinsind</i> en <i>Riksind</i>
    </p>
    <p><b>zoet </b>[<i>swót</i>] ‘zoet, lief’ – als eerste lid in namen als <i>Soeteman</i> en <i>Soetewijf</i></p>
    <p><b>zonder </b>[<i>sundar</i>] ‘uitzonderlijk, bijzonder, uitmuntend’, bijvoeglijk gebruik van <i>zonder </i>‘niet
        met’ – als eerste lid in enkele namen als <i>Sonderoud</i></p>
    <p><b>Zwaaf </b>[<i>Swáf</i>] ‘een van het Germaanse volk der Zwaven’ (Duits <i>Schwaben</i>); de Zwaven (in
        Romeinse bronnen opgeschreven als <i>Suebi</i>) bestonden uit een groot aantal Germaanse stammen in de
        binnenlanden (vergelijk <i>Ing</i>); de naam is waarschijnlijk afgeleid van de Germaanse wortel <i>*swe-,
            *swē- </i>‘eigen’, vanwaar o.a. Oudengels <i>swǽs </i>‘iemands eigen, verwant (in bloed of huwelijk),
        aangenaam’ en de volksnaam <i>Zweden</i> – als eerste lid in namen als <i>Swaver</i></p>
    <p><b>zwaan </b>[<i>swan, swano</i>] ‘zwaan’; deze dieren genoten hoog aanzien en spelen vaak een voorname rol in
        Germaanse sprookjes en legenden, waarin gedaanteverwisselingen tussen mens en zwaan een bekend gegeven zijn; het
        woord zelf komt van de Germaanse wortel <i>*swen-, *swan-, *sun-</i> ‘klinken, luiden’, vanwaar ook Oudengels
        <i>swinn </i>‘geluid, melodie’ en <i>swinsian </i>‘(aangenaam) geluid maken, muziek maken’; buiten het Germaans
        verwant aan Latijn <i>sonus</i> ‘klank, geluid, toon’ – als eerste lid in namen als <i>Swanburg, Swanhild</i> en
        <i>Swante</i></p>
    <p><b>zwind </b>[<i>swind</i>] ‘sterk’, met voorvoegsel <i>gezwind </i>‘snel’, verwant aan <i>gezond</i> – als
        eerste lid in namen als <i>Swindbert</i> en <i>Swindger</i>, als tweede lid alleen in vrouwelijke namen, zoals
        <i>Amelswind, Folkswind </i>en <i>R</i><i>ikswind</i></p>
</div>